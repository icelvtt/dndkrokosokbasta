
Alessandro Barbero, Astree Martin, Dorothea Wagner, Johanna Karolschitz, Loren Lotus, Morgana Rossi e Titia Innocenti, 7 malcapitati morti per le più svariate cause dai luoghi più remoti, si ritrovarono tutti insieme a ridosso di un limpido lago nei pressi di **[[Meotidia]]**, capitale dell'omonima regione. 

Senza nemmeno avere il tempo di riflettere sulla loro ritrovata esistenza, udirono all'unisono una voce, recitante le seguenti parole: "**Via delle Pleiadi, 77**".
Pur non conoscendosi tra di loro, decisero di incamminarsi verso quella meta, imbattendosi dapprima coll'imponente e ferreo cancello della città, per poi trovare l'indirizzo comunicatogli in breve tempo seguendo le indicazioni stradali.

Attraversarono una folla di persone prevalentemente femminile, da capelli lunghi e dai colori vividi e sgargianti, fino a raggiungere un loculo piuttosto malconcio che recitava la stessa via che la voce aveva menzionato poco prima. 

Inizialmente titubanti, Alessandro fece il primo passo e bussò. Dopo altri due tocchi, la porta si spalancò e rivelò una scalinata così buia che si sarebbe potuta confondere con la notte stessa. 

Ancora più intimoriti, fecero lo sforzo di procedere e scesero gradualmente quelle scale rovinate, fino a giungere in una stanza con al centro un lungo tavolo rettangolare, con a capotavola un figuro decisamente inquietante: un'armatura cinirea imbottita di pelle, avvolta da cinture di cuoio color cremisi, con degli stivali scuri piuttosto evidenti, rivestiva un fisico piuttosto imponente e alto, che terminava con un viso scolpito, ricoperto da lunghi capelli color indaco e adornato da un paio di occhi splendenti come due rubini perfettamente lucidi. 

Introdottosi come "**Dio**", l'essere spiegò che erano stati salvati da lui e che il loro unico obiettivo rimasto era quello di raggiungere il "**Paradiso**". Aggiunse, inoltre, che li avrebbe aiutati a patto che ricevesse qualcosa in cambio.

Dopo aver spiegato il concetto del modello **[[S.O.U.L]]** e fatti interagire con il **Soul Locator**, proseguì con l'illustrazione di ciò che avrebbero dovuto fare a breve: andare nel villaggio di **Anoia** per "risolvere alcune controversie sporcandosi le mani" e, qualora dovessero incontrarli, uccidere **un ragazzo dai capelli viola con occhi gialli e una ragazza dai capelli blu con occhi viola** o, altrimenti, fargli recapito dell'incontro.

Nel mentre egli aveva dimostrato una particolare simpatia verso Morgana, contrapposta ad un continuo maltrattamento di Alessandro, che ha avuto la sua laringe attraversata innumerevoli volte dalle mani dell'uomo in nero, grazie ai suoi poteri. Mostrò anche un certo ribrezzo ogni qualvolta che Titia si raccoglieva in preghiera o menzionava la figura di Cristo e annessi.

Infine, per introdurli ai loro poteri, si aprì una porta verso una radura più che immensa e rigogliosa, con un cielo estremamente limpido, libero da ogni nuvola. Qui diede pieno sfoggio delle sue capacità, generando un ammasso di radici dal terreno verso il palmo della sua mano, per poi scagliarlo in alto e con un dito distruggerlo, rilasciando una tempesta di petali su tutta la zona circostante.

Invitò poi il gruppo a concentrarsi per creare una manifestazione sferica del proprio elemento. Tutti ci riuscirono, ma quando li invitò a scagliarla da qualche parte, iniziarono i primi problemi:

- Loren, data l'enorme portata della sua creazione, fallì a lanciarla ed inciampò su se stessa, rilasciando una moderata folata di vento.
- Titia e Alessandro, tentando di scagliarsela contro, fallirono, poiché il secondo si diede la sua sfera infuocata ai piedi, quasi causando un incendio, spento celermente dal figuro, che, per sfregio, sputò anche in testa allo storico.
- Astree la scagliò contro l'uomo in nero stesso, ma quest'ultimo restò perfettamente impassibile, come se la sfera di vento per lui fosse una semplice e leggera brezza. 
- Johanna, Dorothea e Morgana lanciarono le loro in alto per tentare di capire se il luogo fosse stato costruito artificialmente o meno, ma i loro tiri non raggiunsero il cielo e ricaddero su di loro.

Il figuro, con un movimento più che fulmineo, raccolse in mano tutte le sfere scagliate verso l'alto e in un rapido scatto dapprima sparì e poi prese ognuno dei presenti con delle mani emergenti dal terreno. Li raggruppò e rispuntò dal basso, questa volta caricando un ammasso immenso di carne, nel quale erano riconoscibili pezzi di volti umani. Oltremodo adirato e deluso, facendo scoppiare quella massa di materia organica informe, annunciò che se non avessero seguito le sue direttive non avrebbero vistò più né il loro mondo di provenienza, né il mondo in cui si trovavano ora, né tantomeno alcun "Paradiso", ma solo ed esclusivamente "Buio". 
