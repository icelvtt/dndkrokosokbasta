
Il **S.O.U.L**, acronimo di:

- **S**: Sistema
- **O**: Olistico di
- **U**: Umana
- **L**: Locazione

è il nodo centrale di tutti gli sviluppi tecnologici principali all'interno del mondo di Iona. 
Le ricerche collettive dei più importanti **Laboratori di Sviluppo e Analisi Elementale** (LSAE) hanno portato alla creazione del modello finora più attendibile di sintesi dell'essere umano.

La [[CDC]] è stata uno dei principali promotori e sviluppatori del modello S.O.U.L, sviluppando svariati marchingegni in grado di leggere, visualizzare, sfruttare e, in moderata porzione, alterarne le caratteristiche. 

Tra questi vi sono:

- **Soul Forge**: Una fucina specializzata per realizzare attrezzi che risuonano pienamente con la S.O.U.L. dell'utilizzatore: ogni strumento è fisicamente legato al suo proprietario e non se ne possono produrre più di uno per singolo individuo.
- **Soul Locator**: Un dispositivo fisso che, in seguito all'interazione con un soggetto, connette la sua S.O.U.L. ad esso, rendendogli disponibile l'azione di Soul Inspect, Soul Analysis e Soul Profiling
- **Soul Inspect**: Pronunciando queste parole, l'utilizzatore è capace di osservare le caratteristiche della sua S.O.U.L, ossia Nome, Cognome, Elemento, Stile, Tempo trascorso a Iona e una Biografia. 
- **Soul Analysis**: Pronunciando queste parole, indirizzando la propria mente verso un'altra persona (più è vicina all'utilizzatore maggiore è la probabilità di successo), si ottengono gli stessi effetti di un Soul Inspect, ma sul soggetto di riferimento.
- **Soul Profiling**: Pronunciando queste parole, l'utilizzatore può modificare alcuni parametri visibili mediante Soul Analysis altrui, tra cui Nome, Cognome (con la comparsa di una voce specifica indicante che sono stati cambiati) e la Biografia. Per modificare l'apparenza dell'Elemento e dello Stile sono necessari permessi specifici.
- **Soul Diary:** Concesso da alcuni enti privati, è un dispositivo di piccole dimensioni che consente di stabilire una connessione con la propria S.O.U.L., trasformandosi in un taccuino immateriale, visibile esclusivamente al soggetto in questione, dotato di un numero illimitato di pagine. Si possono digitare automaticamente i propri pensieri al suo interno.

Dopo l'esito successivo dei test fatti sui Soul Locator, nell'anno 747, essi sono stati dispersi per tutte le capitali di Iona e in molte città di medie dimensioni ed è diventato obbligatorio registrarsi al sistema raggiunta la maggiore età per poter viaggiare da regione in regione. L'accurata comprensione del modello S.O.U.L. ha permesso la creazione di passaporti specifici identificativi di un singolo individuo, mediante i quali si consente un traffico sicuro di persone in tutta Iona. 

Tutte le opposizioni a questo disegno internazionale sono state debellate nel corso dei vent'anni a seguire il termine della fase di collaudo ed è tutt'ora considerato reato internazionale (vedi [[Legislazione Internazionale]]) viaggiare da uno stato all'altro senza aver ricevuto il trattamento di un Soul Locator nella propria zona di riferimento.




