
Dopo aver terrorizzato la comitiva, **Badalisk** si diresse verso l'ennesima stanza celata all'interno di quel tugurio oscuro, rivelando quella che sembrava essere una colossale fucina di metallo massiccio, secernente un fumo cristallino che inglobava tutta l'area circostante: una **[[S.O.U.L|Soul Forge]]**.

Alessandro e Dorothea furono chiamati uno dopo l'altra a sincronizzare la propria S.O.U.L. con il macchinario, generando una coppia di rivoltelle con dei guanti metallici e una grossa falce nero pece. Il primo prese le pistole, la seconda l'arma bianca. Ormai però, il tono del "Dio" era più che cambiato: non c'erano più tentativi di ammaliare il gruppo, solo una lingua fredda e sporadica, che li incalzò a rientrare nella grande radura per un "allenamento".

Senza elaborare ulteriormente, sprofondò nel terreno e, dopo poco, da questo spuntarono fuori tre copie identiche a lui, ma fatte interamente da quello che pareva essere sangue fresco, ancora gocciolante dai contorni delle figure. 

Iniziò dunque un combattimento più che affiatato, durante il quale i vari partecipanti diedero sfoggio alle loro neonate abilità:

- Alessandro, con colpi di pistola consecutivi e ben mirati, traforò il cranio ad una delle copie;
- Astree, sfoderando continue sfere di vento, le lanciò in continuazione contro il suo volto insanguinato, logorandolo;
- Dorothea, brandendo la sua falce, tentò dapprima di colpirlo, senza successo, ma alla seconda occasione, avendo rinforzato la sua arma con rocce acuminate, riuscì a beccarlo;
- Johanna, materializzando una losanga di pietrisco, colpì il costato della figura, ma il suo arnese rudimentale si spezzò con l'impatto;
- Loren, inizialmente sfruttando anche lei il suo potere elementale, scagliò delle sfere di vento, ma successivamente improvvisò un colpo di pistola, prestatagli da Alessandro in una mossa decisamente frenetica, ma finì per spararsi al piede;
- Morgana, facendo germogliare dalle sue braccia irte spine, scaricò una raffica di pugni contro il suo addome, ferendolo gravemente più di una volta;
- Titia, generando delle stalattiti di ghiaccio, inizialmente ne infilò una nel fianco recitando una laude, per poi scagliarne un'altra da una certa distanza contro la figura, caudando ingenti danni.

Progressivamente, però, una volta indebolite, le copie si fondevano tra di loro, creando alla fine un abominio scarlatto alto quasi 4 metri e largo la metà. Con pugni che attraversavano il terreno colpì sia Dorothea che Loren; poi fece mangiare la polvere a Johanna, trascinandola lungo il terreno per poi darle una poderosa testata verso il basso; poco dopo scaraventò con forza Morgana contro Johanna e, infine, materializzò delle dita insanguinate dal terreno, che trafissero gravemente sia Alessandro che Titia, lasciando quest'ultima in fin di vita, stabilizzata poco dopo dallo storico.

La situazione si stava facendo più che drammatica: una voce dal terreno li intimò ad allearsi con fare sbrigativo, ma Dorothea, avendo analizzando accuratamente il suolo vicino i piedi della copia, ne scoprì il punto debole. Fu così che, attaccandolo vicino a quella zona, riuscirono a destabilizzarlo, fin quando Johanna, con una scarica di cerume e muco proveniente dal suo orecchio, inondò quell'amamsso di sangue, facendolo scoppiare e ritirare all'interno del suolo. 

Dopo poco riemerse Badalisk, schifato dalla sporca strategia utilizzata per sconfiggere la sua creazione e adirato dai commenti da parte di Dorothea sul tallone d'Achille della copia, ordinò ai presenti di portare con sé un piccolo dispositivo metallico di forma quadrangolare dalle dubbie funzioni.

Terrorizzati, accettarono tutti, salvo Morgana, che si era categoricamente rifiutata di prendere quel marchingegno. Questa volta "Dio" non ebbe tanta simpatia nei suoi riguardi: costruì una gabbia di dita mozzate fuoriuscenti dal terreno, che si faceva sempre più fitta, attorno alla ragazzina del tutto inerme. 

Vani furono i tentativi di Alessandro di persuaderlo a levare la presa, mentre la prigione di sangue si faceva sempre più vicina a Badalisk. Fu solo all'ultimo che Morgana acconsentì e le dita si ritirarono di scatto all'unisono. 

Senza perdersi in convenevoli, proseguì dritto davanti a sé, incitando gli altri a seguirlo. Così fecero e risalirono in superficie, dopo aver notato che le stanze aggiuntive che si trovavano al piano sotterraneo erano sparite del tutto. 

Una volta usciti, di Badalisk non c'era traccia alcuna, ma tutti quei dispositivi che avevano preso prima iniziarono a vibrare simultaneamente.

Titia cacciò fuori il suo e, cliccando su una spia luminosa, si iniziò a sentire una voce, diversa da quella del figuro con cui avevano passato l'ultima ora.

Completamente ricolme di trambusti, interferenze e bizzarri gorgogli, le sue parole iniziarono a farsi più chiare e un piccolo ologramma saltò fuori dal parallelepipedo metallico.

Il nome dell'individuo era **Xavier** ed era associato a Badalisk, in quanto entrambi membri della **CDC**. Un tono di voce altalenante scandiva una conversazione burrascosa fatta di continui errori, correzioni e potenziali attacchi di panico disinnescati da parte del ragazzo vestito di nero.

Alle sue spalle si poteva intravedere una struttura tutt'altro che normale, fatta di gigantestche bobine in cui scorrevano forti correnti elettriche, che generavano potenti scosse da ogni parte. 

Tra le innumerevoli informazioni che aveva rivelato, ve ne erano alcune di particolare importanza:

- Rispiegò la questione "Anoia", descrivendo erroneamente i suoi abitanti come dei "malati", e indicò la via per arrivare alla città mediante una bussola integrata nel sistema del dispositivo;
- Aggiunse delle informazioni sui ragazzi menzionati precedentemente da Badalisk, dicendo che i loro nomi erano **Adriano Utino** e **Kristine Köster** ed era contrario all'idea di interferire con le loro questioni.
- Negò che Badalisk stesso fosse un dio, accenando brevemente, per poi correggersi, al fatto che egli fosse "stato accolto da loro" e non il contrario.
- Mostrò un inquantificabile ammontare di schermi con annesse vedute di posti completamente diversi l'uno dall'altro, affermando che, in qualità di CDC, loro "vedono tutto, sanno tutto e hanno tutto (o quasi)".

Nel frattempo, Alessandro si accorse che la porta da cui erano usciti poco prima era come se non fosse mai esistita e al suo posto vi era soltanto un muro di mattoni. 

Ma insieme al resto del gruppo, di cui tutti erano un po' titubanti dell'avvenuto, si incamminò verso la loro nuova meta: **Anoia**.