
La bussola puntava verso Ovest e, nel mentre che il gruppo si incamminava verso la loro meta, si guardarono intorno per notare la bizzarra disposizione architettonica della città di **[[Meotidia]]**: un pavimento fatto di sanpietrini cozzava armoniosamente con dei palazzi più che moderni - con portoni blindati - e rivestiti da un materiale simil-cemento, prevalentemente bianchi con alcuni schizzi di vari colori che interrompevano l'alba monotonia. Nella direzione opposta rispetto a quella indicata dal dispositivo, in corrispondenza di quello che pareva essere il centro della capitale, si potevano scorgere delle guglie e dei coni rovesciati più imponenti, che sovrastavano nettamente quasi metà della loro visuale. Inizialmente alcuni del gruppo furono attirati da quell'edificio, ma unanimemente preferirono proseguire nel loro cammino verso **[[Anoia]]**. 

Dopo aver attraversato il cancello tra le mura della cittadina, si trovarono dinanzi un lago cristallino, che prendeva acqua da una cascata la cui origine giaceva plausibilmente in mezzo ad una catena montuosa posizionata posteriormente al bacino splendente. L'acqua da lì continuava a scorrere verso Sud, immettendosi in un torrente che cresceva progressivamente di dimensioni.

Nonostante la meraviglia naturare, continuarono verso Ovest, dove si parava un gigantesco bosco, che gradualmente s'infittiva, quasi non lasciando spazio nemmeno alla luce di illuminare quella selva infrattata, ma si sgorgeva un sentiero battuto all'interno. Dopo un attimo di esitazione, s'inoltrarono tra gli alberi: un misto tra pini e cipressi, alti, con fronde ricolme di fogliame, celavano frenetici scalpitii di piccole bestioline, alternati a sottili fruscii che ricoprivano l'intera zona. 

Alessandro, nel frattempo, nel tentativo di lanciare un proiettile segnaletico, suscitò la preoccupazione di Loren, che alzò precipitosamente il tono di voce. In risposta si udì un grave e possente boato, in qualche modo simile al belare di una pecora, ma di una tonalità molto più profonda.

Proseguirono ulteriormente, fino a ritrovarsi davanti ad un cartello indicante due direzioni opposte, chiamate:

- "**CASA**"
- "**PERICOLO**"

Scelsero tutti la seconda e continuarono a seguire la direzione indicata dalla bussola. Dopo un po', percorrendo ancora la boscaglia, scorsero alcune piccole creature: dei piccoli roditori con una sorta di criniera di pelo zampettavano freneticamente alle basi dei tronchi più grandi, scattando furtivamente da un albero all'altro; per poi arrivare in una zona con una flora molto più diradata, che lasciava intravedere l'uscita della foresta. 

Ai loro piedi trovarono una moderata quantità di piccoli esseri dal corpo argenteo, segmentato in tante porzioni, con due corna che sporgevano parallele da quello che pareva essere il cranio, più tozzo del resto dell'animale. Entravano ed uscivano dal terreno con abbastanza facilità, finché Johanna, probabilmente affamata e incuriosita, ne afferrò uno e se lo mangiò. 

Fu allora che la terra tremò improvvisamente: il selciato si fece cedevole e dal sottosuolo sbucò una di quelle creature, ma di 7 metri di lunghezza. Le fauci erano molto più visibili di prima e si potevano notare anche un paio di antenne ricolme di peli sottili che vibravano incessantemente. 

Il gruppo inizialmente si divise: c'è chi voleva restare per affrontarlo, chi voleva allontanarsi gradualmente, chi voleva danneggiarlo prima che sbucasse del tutto e... chi decise di fare il piromane. Alessandro, con i suoi poteri, creò una cinta di fiamme attorno all'essere, dando il via a quello che con molte probabilità sarebbe diventato un potenziale incendio. 

Non c'era il tempo di limitare i danni, però, così decisero di scappare a gambe levate verso la loro destinazione, che raggiunsero in poco tempo: una cittadina di piccole dimensioni, pressoché abbandonata, senza una persona per strada o una luce accesa sull'orlo del tramonto; l'architettura fatiscente era in pieno contrasto con l'elevatissima qualità della capitale che avevano visto poc'anzi e non c'era nessun sanpietrino a sostenere loro i piedi, al contrario vi era solo un triste e malcurato strato di terriccio che congelava le calzature.

La bussola iniziò a faticare nel mantenere una direzione chiara, proprio ad un bivio tra due abitazioni, ognuna con un nome segnato al lato della porta:

- **G.Cori**
- **Z...n.**

Provarono la seconda, bussando alla porta, ma non ricevettero alcun segnale; così andarono alla prima e non servì nemmeno bussare: la porta non era chiusa.

All'interno vi era una signora anziana, occhi chiari, di corporatura robusta, che ripeteva incessantemente "Chi è?". Aveva menzionato un certo "Michael" svariate volte e sembrava molto poco reattiva. Dopo un po' di chiacchiere a vuoto, uscirono dalla casa e riprovarono a bussare all'altra porta. 

Inizialmente scacciati a parole, riuscirono ad entrare grazie ad una manovra di scassinaggio ad opera di Titia. La casa era completamente buia e, dopo che Johanna tastò le mura della casa in cerca di un interruttore della luce, si rivelarono, grazie ad una flebile lampadina illuminata, delle parete intrise di disegni insensati. 

Una voce li intimò di restare immobili, ma il gruppo proseguì. Trovarono un vecchio disteso immobile su un letto, con pochi stracci addosso, che brancolava frasi sull'inesistenza del movimento.

Nel mentre che discutevano, Alessandro, che fino a quel momento era rimasto fuori, rientrò e sparò un colpo nel cranio del vecchio, uccidendolo sul colpo.

Senza nemmeno il tempo di metabolizzare, usciti fuori - dopo aver recuperato parti dei suoi appunti in cui veniva menzionata una tartaruga colossale capace di spingere continenti, ricercata dall'anziano signore, il quale aveva mandato un suo collega, di nome Achille, per trovarla - furono accolti da un un duo piuttosto particolare, che rispecchiava le stesse caratteristiche descritte da Badalisk in passato: erano **[[Adrian]]** e **[[Kris]]**.

Inizialmente aggressivi, si calmarono e spiegarono la loro situazione: hanno in programma di candidarsi alle elezioni di **Meotidia** e avevano racimolato qualche consenso da parte di un gruppo di rivoluzionari non troppo distanti dalla cittadina. 

Scettici dei dispositivi che il gruppo aveva portato con sé, riuscirono a disfarsene con rapidi colpi di spada da parte della ragazza, ma Alessandro mantenne la presa salda, il che causò non poca ostilità da parte dei due. 

**[[KROKOS/PERSONAGGI/NPC/CDC/Xavier|Xavier]]** fu contattato, ma una volta compresa la situazione chiuse la comunicazione frettolosamente. La tensione si stava facendo sempre più densa: Kris era passata a minacciare fisicamente con la punta della spada Alessandro, mentre Adrian, da che sembrava inizialmente propositivo ad una conversazione tranquilla, iniziò a preparare una sfera vorticosa nella sua mano destra...

