Un varco si aprì nel cielo e da esso spuntò fuori Adrian, precipitando rovinosamente verso il suolo. Terrorizzato a morte - più che letteralmente - la sua caduta fu fortuitamente attenuata da un lago, all’interno del quale era piombato, causando un forte zampillo d’acqua nei pressi della zona. Era ancora bagnato fradicio quando era uscito da quella pozza e, nel mentre che si stava aggiustando, si era accorto di avere ancora i vestiti di quel giorno: una felpa con cappuccio viola e un jeans nero, abbinati a delle scarpe nere con strisce bianche; era riuscito anche a riprendersi gli occhiali che gli erano scivolati durante la caduta, per poi asciugarli con i suoi indumenti ancora zuppi. Dopo essersi strizzato i capelli – mediamente folti per un ragazzo nella media - si accorse che - notando alcune ciocche violacee tra le mani - erano diventati dello stesso colore della sua maglia, ma quando alzò lo sguardo si fermò ad ammirare il panorama che aveva davanti e non poteva credere ai suoi occhi: una landa di un verde più che saturo si alternava a delle colline brillanti e dorate alle sue spalle, dalle quali  mentre poco più avanti poteva scorgere una città murata, completamente immersa nella natura, con un enorme e fitto bosco oltre quest'ultima. 

La scarica d'adrenalina durante la discesa che ora andava scemando lo aveva distolto dal panorama quasi onirico che gli si parava di fronte agli occhi. Restò a bocca aperta a contemplare quel paesaggio per qualche istante, nel mentre che la sua mente abortiva e rigettava fuori pensieri mal formati senza sosta. Ancora scosso e dondolante, decise di andarsi a specchiare in quel bacino d’acqua nelle vicinanze ma, alzando lo sguardo, vide - come due fiotti gemelli di lacrime scorrere da occhi in pena - una coppia di ruscelli che discendevano dalle alture nella distanza e che confluivano da lati opposti in quell'unico lago, che si immergeva in un ulteriore torrente alla sua destra. Guardandosi nell'acqua, cristallina, notò che anche l’iride dei suoi occhi aveva cambiato colore: ribolliva adesso d’un giallo acceso, che metteva in risalto le sue pupille corvine e timorose di immergersi in quel sole che aveva ingolfato le sue orbite. 

Si stropicciò le palpebre, pensando di star sognando; tentò di svegliarsi colpendosi ripetutamente in varie parti del corpo, ma sembrava già più che vigile in quel momento.

Non era assolutamente tranquillo, ma oltre a guardarsi attorno spaesato non aveva altre idee se non quella di dirigersi verso quella cittadina in lontananza. Con ancora dei lasciti di tachicardia, giunse davanti quello che pareva essere un cancello d'ingresso: imponenti sbarre di metallo lucido, alte svariati metri e ornate di guglie appuntite connettevano il centro abitato con la radura all'esterno; l'unico varco, aperto, attraverso delle mura in mattoni grigiastri, così ampiamente estese che non se ne vedeva la fine. 
La stazza incuteva non poco timore, ma proseguì nonostante tutto, a passi lenti, scrutando minuziosamente ogni singolo anfratto di quel luogo sconosciuto alla costante ricerca di risposte. Saltò immediatamente all'occhio il particolare stile architettonico della città: aveva delle note medievali - essenzialmente i san pietrini sui quali poggiava cautamente le scarpe, i quali un po' gli suscitavano una strana morsa languente che gli deprimeva lo stomaco; l'avrebbe potuta definire come "familiarità" - ma si potevano facilmente notare i lampioni neri, ora spenti, alimentati presumibilmente ad energia elettrica. Si soffermò a guardare un palazzo in particolare, dalla facciata in stile pienamente gotico francese, ma con ai lati due torri più tozze e meno slanciate da romanico prettamente italiano. Eppure il tutto era, però, costruito in quello che pareva essere una sorta di cemento armato, decisamente impossibile da reperire in nessuno dei due periodi. L'indagine estetica aveva giovato a poco, perché in assenza di chiari riferimenti storico-geografici si sentiva ancora più spaesato e smarrito, ma allo stesso tempo quella bizzarra fusione di luoghi ed epoche lo faceva sentire in qualche strano modo un po' meno fuori posto rispetto al solito. 

Intento a contemplare quell’architettura anacronistica, si era bloccato proprio in mezzo alla strada e, nel frattempo, una signora che gli passava di fianco gli diede una spinta e lui, di debole costituzione, stava per perdere l'equilibrio. Il ragazzo, inizialmente sorpreso dal fatto di non essere caduto per l'impatto, guardò con le sopracciglia aggrottate l'aggressore e lo intimò di scusarsi, ma la donna, con uno sguardo dalla freddezza disarmante, lo spiazzò, facendogli notare con un cenno che anche tante altre signore si erano fermate a fissarlo male. 

Non comprendeva realmente l'entità del potenziale pericolo in agguato, ma avrebbe di gran lunga preferito smorzare la situazione. Pertanto, si ricompose e si allontanò, chiedendo ripetutamente scusa sottovoce, imboccandosi ulteriormente nei meandri della cittadina. Dopo un po' accelerò il passo e nel mentre si coprì il viso in preda all'imbarazzo e allo spavento, ma dopo diversi metri sbatté contro un muro di un edificio e quasi cadde indietro per il rinculo. Ancora stordito e disorientato, notando che vi era un'apertura di qualche tipo, vi si imbucò dentro freneticamente. 

Al suo interno non fece molti passi prima di sbattere nuovamente contro un’altra persona e, in quell’istante, avendo compreso la situazione, si inginocchiò di scatto ed esclamò con la poca voce stridula rimastagli dopo l'affanno:
“Perdonami, perdonami, ti prego, scusami!”

Il cuore pompava sangue in ogni distretto del suo corpo con ritmo sempre più incalzante; i vasi pulsanti lungo il collo si erano ingrossati notevolmente; aveva smesso di percepire il fastidio dei vestiti umidi che si scollavano e si riattaccavano alla sua pelle, prima gelida, ora rovente; le gambe fremevano erraticamente con tono spasmodico, mentre soffrivano per lo sfregamento col duro pavimento in pietrisco e gli occhi desideravano ardentemente di saltargli fuori dalle orbite vagamente bagnate, alla ricerca di qualcosa che gli potesse far dire che stava andando tutto bene.

Stava andando tutto bene.

Il silenzio troneggiava indiscusso in quella sala, nel mentre che tutti i presenti lo osservavano con sguardo arcigno, ad eccezione della diretta interessata.

Questa si piegò sulle ginocchia lentamente e ammiccò un sorrisetto abbastanza tenue.

Fu in quell'esatto istante che il suo battito cardiaco si arrestò: lasciò andare lentamente la tensione muscolare, permettendo per qualche momento di far riposare le sue membra più che disperate per un pizzico di pace, e poi alzò leggermente il capo, che prima era chino. Solo allora potè notare i capelli cerulei che scorrevano in file parallele dai due estremi del capo di questa giovane ed esile ragazza - pressappoco sua coetanea - dagli occhi fulgenti, color indaco, che dominavano un viso morbido, delicato, senza tratti spigolosi. Indossava inoltre una maglietta nera senza maniche che le terminava a V poco prima dell'inizio dei suoi pantaloni grigiastri - non ben visibili data l'attuale postura - che si affossavano in degli stivali neri con un risvolto sulla loro estremità superiore, adornati da qualche nota dello stesso colore dei suoi capelli. 

\- Alzati idiota, altrimenti ti faccio alzare io. -

Sussurrò lei, mantenendo quello stesso, identico, sorriso. 

Adrian trasalì, ma senza nemmeno il tempo di riflettere, quella ragazza lo sollevò e se lo trascinò di peso col braccio in disparte, per poi fermarsi in un piccolo antro ad uno degli angoli dell’edificio, spingendo il ragazzo contro il muro, mettendogli una mano a palmo aperto di lato, premendo sul cemento, per bloccarlo. 

\- Che cazzo c'hai che non va? -

Chiese, ancora con volume relativamente basso, ma, nonostante il tono fosse leggermente acuto, quella voce era ben capace di incutere timore nella mente del ragazzo. 

 \- Ti prego, per favore, ti scongiuro, non farmi del male, davvero... -

Stavano iniziando ad inumidirsi ulteriormente le sue orbite e nel mentre singhiozzava.

\- Già sono morto una volta e non voglio morirne una seconda… -

Non poté continuare, che gli aveva già tappato la bocca con la mano libera. Sentiva per la prima volta un'estranea pelle soffice premergli contro il volto e il calore dell'aria che espirava tornargli indietro a riscaldargli il viso. Sgranò immediatamente gli occhi e deglutì: sembrava essersi calmato tutto d'un tratto. 

\- Ma sei un proprio un coglione allora! –

Lo rimproverò la ragazza, esalando un respiro nel mentre che gli rimuoveva la mano di dosso.

\- Non devi dire mai in giro che sei morto: se ci sentissero parlare o ci prenderebbero per pazzi, oppure penserebbero qualcosa del tipo che siamo terroristi o robe simili, non ne ho idea... mica qui sono tutti come noi! -

\- Quindi anche tu... -

Balbettava con voce nasale, reduce delle lacrime che aveva poco fa soppresso

\- Si, anche io. -
\- Ok, ho capito, sai per caso dove siamo? -

Lei ammiccò ad un altro sorrisetto, identico a quello di prima, per poi dire: 

“Innanzitutto, chiamami Kris e, secondo, ci troviamo ad Meotidia”

\- Kris? è un nome straniero; conosci l’italiano? E poi perché ci sono solo donne che tra l'altro mi guardano pure male qui? -
\- Allora, per la prima domanda, credo che a Meotidia le donne fanno parte di tipo una classe sociale più importante di quella dei maschi, una cosa del genere: da quello che ho capito i maschi sono un po' i rifiuti di questa società. Invece per l’ultima, no, sono tedesca e non conosco l’italiano. -
\- Capisco, ma come facciamo a capirci? -
\- Boh, forse parliamo tutti la stessa lingua qua, che cazzo ne so io? -

Adrian non aveva le idee ben chiare sulle dinamiche sociali del posto in cui era stato catapultato, né sul modo di porsi piuttosto spinto del suo interlocutore, ma andò oltre: non aveva né le energie né la voglia di voler indagare su quelle tangenti in quel momento.

\- Va bene... Quindi, visto che siamo…- 

Si schiarì la voce.

\- Siamo arrivati, dicevo, siamo arrivati qui, che dobbiamo fare? - 
\- Ah è semplicissimo: dobbiamo raggiungere il Paradiso! 

Se prima il ragazzo era confuso, ora lo era decisamente il triplo. 

\- Scusami, hai detto il Paradiso? -
\- Eh sì, il Paradiso! Per arrivarci bisogna completare questo gioco qui, dove se perdi vai all’Inferno e se vinci hai un posto nel Paradiso! Facile, no? -
\- Non penso proprio che il Paradiso o l’Inferno siano concetti reali: sono creazioni che l’uomo ha ideato per porsi dei limiti morali e costruire una civiltà organica e all’insegna dei valori degli uomini del tempo, così da creare società stabili e…- 

Fu interrotto molto rapidamente da uno schiaffo in faccia piuttosto forte da parte della ragazza, che esordì, con l'ennesimo sorriso sulle labbra e con tono altamente provocatorio:

“Qua ci sta, quindi ti fotti.”

Adrian stava quasi per arrabbiarsi, ma era più terrorizzato dall’idea che Kris potesse dargli qualcosa di più forte di una semplice sberla - data la potenza con cui aveva scagliato il colpo, che gli aveva lasciato l'intero lato destro della faccia dolorante - quindi lasciò correre la schiettezza della ragazza.

Piuttosto, non riusciva a credere a quelle parole così confuse: doveva vincere un gioco - del quale non aveva ben compreso le regole -  per andare in Paradiso, che per lui non aveva nemmeno senso come concetto. "Come se la vita fosse un gioco” pensava in quel momento, ma doveva accettare la realtà dei fatti: era morto ormai, aveva perso i suoi cari (pur essendogli rimasti praticamente a stento solo i genitori), i suoi amici (pur dubitando lui stesso di averne mai avuti) e doveva concentrarsi su un altro obiettivo; con o senza questo fantomatico "Paradiso" alle porte, restare paralizzato per il timore di fare un passo falso o per la nostalgia della sua vita di prima non era più un'opzione da contemplare.

\- Senti, anche tu avevi una famiglia prima, giusto? - 

Chiese Adrian, per distogliere l’attenzione dal dolore alla guancia, ancora rossa e calda. 

\- Sì sì certo, ma ormai è da mesi che sono qui, mi ci sono abituata... -

Rispose Kris frettolosamente, fermandosi per un attimo a guardare il suolo. 

\- O quasi, credo. -

La sua espressione tornò rapidamente ad essere quella solita, poi proseguì il discorso.

\- Comunque, per vincere questo gioco, lascia stare la tua vecchia vita, ormai non conta più e scordati pure di tornarci. La tua vita nuova è qui, a Iona, che ti piaccia o meno, quindi su, forza! Tirati su e dammi una mano ad arrivare al Paradiso e cioè al centro di questo mondo! - 