Un varco si aprì nel cielo e da esso spuntò fuori Adrian, precipitando rovinosamente verso il suolo. Terrorizzato a morte (letteralmente), la sua caduta fu attenuata da un lago, all’interno del quale era piombato, causando una pioggia d’acqua nei pressi della zona. Era ancora bagnato fradicio quando era uscito da quella pozza e si era accorto che aveva ancora i vestiti di quel giorno: una felpa con cappuccio viola e un jeans nero, abbinati a delle scarpe nere con strisce bianche; era riuscito anche a riprendersi gli occhiali, per poi asciugarli con i suoi indumenti. Dopo essersi strizzato i capelli – piuttosto folti per un ragazzo nella media - si accorse che erano diventati dello stesso colore della sua maglia, ma quando alzò lo sguardo si fermò ad ammirare il panorama che aveva davanti e non poteva credere ai suoi occhi: una landa interamente verde si alternava a delle colline dorate e poco più avanti poteva scorgere una città immersa nella natura, con un enorme bosco sul lato. 

“Dove diavolo sono finito?” pensava tra sé e sé, mentre ammirava il paesaggio quasi surreale. Decise di andarsi a specchiare prima in quel bacino d’acqua e notò che anche l’iride dei suoi occhi aveva cambiato colore, diventata adesso d’un giallo acceso. La cosa lo turbava leggermente, ma non ci diede troppo peso lì per lì. Piuttosto, si diresse verso la cittadina e ancora con un po’ di affanno, varcò la soglia dell’entrata e notò il particolare stile architettonico della città: ricordava quello medievale, ma si potevano facilmente notare le lampadine alimentate presumibilmente ad energia elettrica ed altre caratteristiche del mondo moderno. Aveva studiato molto sulle culture estere, ma non riusciva comunque a capire in che luogo si trovasse, né tantomeno in quale epoca fosse capitato. Si soffermò a guardare un particolare palazzo, caratterizzato da una facciata in stile gotico, mentre ai lati aveva due torri più tozze e meno slanciate in stile pre-romanico; il tutto era, però, costruito in cemento armato e altri materiali impossibili da reperire nell’epoca di quei secoli. Era affascinato da quell’architettura bizzarra, talmente tanto che si era bloccato proprio in mezzo alla strada. Di conseguenza, una signora che gli passava di fianco gli diede una spinta e lui, di debole costituzione, cadde a terra. Il ragazzo chiese alla donna di scusarsi, ma quella, con uno sguardo dalla freddezza disumana, lo spiazzò, facendogli notare con un cenno che anche tante altre ragazze si erano fermate a fissarlo male. Piuttosto spaventato dall’imminente danno che avrebbe potuto ricevere, si rialzò e si allontanò, chiedendo ripetutamente scusa sottovoce. Subito dopo corse via e, essendosi coperto la faccia con la mano dall’imbarazzo, sbatté contro un muro dell’edificio di prima e tentennò. Ancora stordito e disorientato, notando che la porta era aperta, vi si imbucò dentro freneticamente. Al suo interno, poiché non prestava attenzione al campo minato di cromosomi dalla duplice X, sbatté ancora contro un’altra ragazza e, in quell’istante, si inginocchiò di scatto - reduce dall’esperienza di prima - e gridò con tutta la virilità - e la voce stridula - che aveva in corpo: “Perdonami, perdonami, ti prego, scusami!”

Tutti i presenti lo guardarono storto, ad eccezione della diretta interessata, che accennò un sorriso leggermente imbarazzato, per poi piegarsi sulle gambe, arrivando all’altezza di Adrian e dire: 

“Alzati idiota, altrimenti ti faccio alzare io!”.

Il ragazzo balzò letteralmente in aria dallo spavento, fermentando pensieri misofobi nella sua testa. Senza nemmeno il tempo di riflettere, quella ragazza apparentemente non troppo allegra se lo trascinò col braccio in disparte, per poi fermarsi in un piccolo antro dell’edificio, spingendo il ragazzo contro il muro, mettendogli una mano a palmo aperto di lato, premendo sul cemento, per bloccarlo. 

\- Ti sembra il modo di comportarsi con gli estranei? -

Disse ad Adrian, ma lui era troppo preoccupato per la sua salute (e anche per la sua dignità, sempre se gliene restava ancora un po’).

 \- Ti prego non farmi del male, già sono morto una volta non voglio morirne una seconda… -

Non poté continuare, che gli aveva già tappato la bocca con la mano libera.

\- Sei idiota o cosa? –

Lo rimproverò la ragazza

\- Non dirlo in giro che sei morto: se ci sentissero parlare, o ci prenderebbero per pazzi, oppure penserebbero qualcosa del tipo che siamo terroristi o robe simili. Mica tutti qui sono come noi! -

L’altro si era già calmato e chiese: 

“Quindi anche tu sei… insomma, hai capito?”

\- Si, anche io. -
\- Mi sai dire allora dove ci troviamo e perché le persone qui sono tutte così aggressive? -

Lei ammiccò ad un sorrisetto, per poi dire: “Innanzitutto, chiamami Kris e, secondo, ci troviamo ad Meotidia”

\- Kris? è un nome straniero; conosci l’italiano? -
\- Per rispondere alla prima domanda, credo che sia perché a Meotidia le donne fanno parte di una classe sociale più importante di quella dei maschi, che, invece, sono visti come rifiuti umani in pratica. Invece per l’ultima, no, sono tedesca e non conosco l’italiano. -
\- Come fai a capirmi, allora? -
\- Boh, forse parliamo tutti la stessa lingua qua, che cazzo ne so io? -

Adrian non aveva le idee molto chiare e la parte sulla suddivisione delle classi sociali in quella città non gli piaceva affatto, ma andò oltre.

\- Capisco. Quindi, visto che ci siamo…- 

Si schiarì la voce  

\- Siamo arrivati, dicevo, siamo arrivati qui, che dobbiamo fare? - 
\- È semplice! Dobbiamo raggiungere il Paradiso! 

Se prima il ragazzo era confuso, ora lo era il triplo. 

\- Hai detto il Paradiso? -
\- Ovvio! Per arrivarci bisogna completare questo gioco dove se perdi vai all’Inferno e se vinci hai un posto nel Paradiso! Facile, no? -
\- Non penso che il Paradiso o l’Inferno siano concetti reali: sono creazioni che l’uomo ha ideato per porsi dei limiti morali e costruire una civiltà organica e all’insegna dei valori degli uomini del tempo, così da creare società stabili e…- 

Fu interrotto molto rapidamente da uno schiaffo in faccia della ragazza, che esordì, con il sorriso sulle labbra:

“Qua ci sta, quindi ti fotti.”

Adrian stava quasi per arrabbiarsi, ma era più terrorizzato all’idea che Kris potesse dargli qualcosa di più forte che una semplice sberla, quindi lasciò correre la schiettezza dell’interlocutore.

Inoltre, non riusciva a credere a quelle parole così confuse: doveva vincere un gioco per andare al Paradiso (che per lui non aveva nemmeno senso come concetto). “Come se la vita fosse un gioco” pensava in quel momento, ma doveva accettare la realtà dei fatti: era morto, aveva perso i suoi cari (pur essendogli rimasti solo i genitori) e i suoi amici (pur dubitando lui stesso di averne avuti) e doveva concentrarsi su un altro obiettivo.

\- Senti, anche tu avevi una famiglia prima, giusto? - 

Chiese Adrian, per distogliere l’attenzione dal dolore alla guancia, ancora rossa. 

\- Certo, ma ormai è da mesi che sono qui, mi ci sono abituata. -

Rispose Kris, fermandosi per un attimo a guardare il suolo 

\- O quasi… fatto sta, per vincere il gioco devi dimenticarti di tutto e di tutti, tranne che del traguardo finale e cioè raggiungere il Paradiso e quindi il centro del mondo! –