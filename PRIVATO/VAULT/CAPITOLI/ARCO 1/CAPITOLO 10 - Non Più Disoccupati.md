\-Sai, forse sarebbe meglio farci assumere da Minerva. -

Esordì Kris, mentre contava ancora i soldi guadagnati.

\-Da Minerva? Ma non era quella che mi ha fatto arrestare? Di che lavoro si tratta poi? -
\-Tranquillo, tu non ci sarai alla proposta di lavoro, ma mi darai una mano a distanza. Saprai di che lavoro si tratta quando arriveremo lì. Ricordati che lei è la governatrice di questo posto, quindi dobbiamo farcela amica in un certo senso. -
\-Ti piace proprio creare suspense, vero? -

La ragazza ridacchiò, per poi chiedere a Adrian di creare una delle sue sfere di vento. Lui lo fece e lei uscì fuori dall’abitazione, facendosi seguire dalla palla fluttuante. 

\-Ci servirà farci assumere da lei, così guadagneremo un po’ più di fiducia da parte sua e, magari, ci faremo anche una migliore reputazione in questa città, visto che sei ancora un ricercato. -

Disse a bassa voce, mentre camminavano. Finalmente ritornarono per l’ennesima volta in quel dannato castello e varcarono la soglia della porta. Non appena chiusero il portone, però, Kris notò che dietro la porta vi era Minerva, con i suoi sottoposti. Avevano un sorriso stampato in faccia, ma non come quello della ragazza, bensì un sorriso forzato. 

\-Ma guarda guarda chi abbiamo qui! -

Esclamò la padrona di casa.

\-La fanciulla dai capelli blu è redita nella mia dimora, ma che diletto! -

Continuava a parlare con un tono come se stesse recitando all’opera, davanti ad un gran numero di spettatori. 

\-Sì, ciao Minerva. -

Rispose Kris, con fare scocciato, anche se prima si era leggermente spaventata per l’apparizione improvvisa della donna.

\-Che ramo ti conduce qui, mia damigella? -
\-Ma non era “che vento ti porta”? \-

Pensò Adrian tra sé e sé, ma (fortunatamente) non poteva replicare.

Kris si ricordò che doveva essere cordiale per poterla persuadere, così si inginocchiò e disse, come se fosse una bambina delle elementari intenta a recitare la solita poesia del giorno di Natale: 

“O mia eccellenza, sono venuta fin qui per offrirle il mio aiuto per abbattere l’imponente Hamadryas, può darmi il consenso? Quel brutto, sporco, cattivo, brutto, basso, storpio, lurido, pezzente, inetto, fetido, scontroso, irascibile, insopportabile, brutto, stupido, imbecille, ebete, idiota, orrendo, puzzolente, brutto, incapace, incompetente, presuntuoso, saccente, fastidioso, brutto e davvero brutto maschio era riuscito in qualche modo a manipolarmi, ma ora ho tutto più chiaro. Quindi, mi darà una mano per fare qualche soldo, per favore?”

Adrian era rimasto esterrefatto dalla quantità di insulti ricevuti in così poco tempo e si era fermato a pensare sul perchè avesse così tanto calcato un aggettivo in particolare, ma, intanto, alla governatrice brillavano gli occhi, così, ancora emozionata, rispose: 

“Ma certo! Ma certo! Va’ pure ad aggiungere il tuo rinforzo all’impresa! Che il tuo animo risoluto dia prova del suo ardore nella temibile sfida!”

\-Hamadryas? \-

Pensava il ragazzo, ma non poteva avere alcuna risposta in quel momento.

La ragazza dunque si rialzò e riprese l’atteggiamento suo solito: “E ora, andiamo via!”

Si avviò verso l’uscita e sorpassò sia Minerva, che le sue guardie, come se niente fosse, visto che questa era ancora impegnata ad auto-contemplarsi per il trattamento ricevuto, ripetendo le invettive di Kris contro Adrian ad alta voce. Dopo un po’, arrivarono a casa e il ragazzo ritornò nel suo corpo. 

\-Mi vuoi spiegare cos’è questo “Hamadryas?”-
\-Te lo spiego mentre ci andiamo, forza seguimi! -

Rispose la ragazza, mentre era già uscita di corsa dalla casa, non prima di aver portato la sua arma. L’altro la seguì correndo, riuscendo miracolosamente a starle al passo.

\-Allora? Mi vuoi dire di più? Hai anche preso la spada! -

Chiese, intimorito che ci potessero essere altri incontri spiacevoli lungo il tragitto o sul luogo di arrivo.

\-Sta tranquillo, questa lama ci servirà solo per tagliare qualcosa di molto robusto! -
\-Non pensare male Adrian, non pensare male -
\-Tranquillo Adrian, non serve pensare male! -

Rispose Kris con un sorrisetto, soffocando una risata.

\-Come fa a leggermi nel pensiero? -
\-Se non dicessi ad alta voce tutto quello che ti passa per la testa, coglione  -

Il ragazzo restò in silenzio, contemplando la sua immensa stupidità, ma continuando lo stesso a stare al passo della ragazza.

\-Siamo arrivati! -

Disse lei, dopo diversi minuti di viaggio. Erano davanti ad un enorme albero, con la chioma di una quercia e con dei rami che si estendevano per centinaia di metri nel cielo e, incrociandosi fra loro, creavano delle figure: ricordavano soprattutto delle costellazioni intrecciate l’un l’altra.

\-Wow, non avevo mai visto nulla di così bello. -
\-Mah, è solo un arbusto cresciuto troppo, che deve essere buttato giù. -

Adrian si girò a scatti verso Kris, per poi gridarle contro: 

“ELIMINATO?! MA NON VEDI CHE È UN’OPERA D’ARTE DELLA NATURA?”

La ragazza fece spallucce.

\-Sono gli ordini della nostra “datrice di lavoro”. Da come puoi vedere, ‘sto coso è molto grande, ma il vero problema è che le sue radici lo sono il triplo. Bloccano l’estensione del territorio, per questo la città è abbastanza piccola; quindi dobbiamo buttarlo giù. -
\-Da quanto tempo ci stanno provando?-

Chiese il ragazzo, calmandosi piano piano, accettando la missione che andava contro i suoi ideali da ambientalista.

\-2… -
\-Anni? -
\-Millenni. -

Adrian svenne: come potevano due disgraziati come loro sfasciare un albero che è rimasto duemila anni intatto, senza essere mai abbattuto da nessuno.

\-Ecco: qui ci sono i segni che hanno lasciato quelli prima di noi.-

Kris mostrò ad Adrian una leggera incisione nella corteccia dell’albero: sarà stata di appena qualche millimetro, mentre il diametro del tronco ammontava sui 10 metri.

Il ragazzo non rispose: le sue speranze già andate via erano tornate solo per prenderlo in giro.

\-Ed ora, iniziamo! -

Cacciò la sua fidata arma e iniziò a lacerare l’albero in quel punto innumerevoli volte, facendo un fracasso insopportabile.