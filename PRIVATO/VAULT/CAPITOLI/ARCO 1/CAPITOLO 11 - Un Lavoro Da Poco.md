\-Una mano sarebbe gradita, sai? -

Disse Kris, mentre tempestava di colpi la dura corteccia del tronco. Intanto Adrian si era a malapena ripreso dallo shock di prima e si era rialzato.

\-Se vuoi che ti dia una mano, dovresti innanzitutto smetterla di colpire il tronco in quel modo, o non farai davvero alcun danno. -
\-Ma che cazzo vuoi? -

Adrian ignorò totalmente e continuò con la sua spiegazione non richiesta.

\-Per prima cosa, devi aumentare la tua velocità di rotazione, avendo un perno fisso dove girare. In questo modo farai più danni alla corteccia. -
\-Invece di parlare, perché non fai qualcosa? -
\-Hai presente una trottola? Ecco, devi trasformarti in quello. -
\-Esiste una legge della fisica che mi fa diventare una trottola? -
\-Certo che no, però posso farti sembrare una. -

Adrian creò la sua solita sfera verde, ma questa volta si sforzò ancora di più, riuscendo a crearne due contemporaneamente.

\-Facendole scoppiare, ti darà una spinta, ma tu dovrai ruotare costantemente e mantenere lo stesso asse di riferimento ad ogni movimento. -
\-Non ho capito un cazzo. -
\-Capirai. Tu fidati di me. -

Il ragazzo avvicinò le due palle fluttuanti vicino ad Kris e questa si mise in posa per attaccare.

\-Ora gira su te stessa, aumentando gradualmente la tua velocità. -

La ragazza inizialmente sospirò, ma poi acconsentì ed iniziò a ruotare, dapprima piano, poi iniziò ad aumentare la forza, diventando sempre più rapida ad ogni giro. Intanto stava colpendo con forza la corteccia dell’albero, ma quest’ultima non si logorava nemmeno, anzi, non faceva altro che destabilizzare Kris ad ogni colpo che lei infieriva contro il legno che sembrava fatto di diamante più che di cellulosa. Allora Adrian si concentrò, creando una piccola sfera di vento dietro la ragazza. Quando la spada toccò la pallina, rilasciò una folata di vento che la spinse in avanti, potenziando il colpo. 

\-Ehi! Questa botta l’ho sentita pure io! -

Esclamò Kris, sorpresa della riuscita del piano del ragazzo, ma contenta del risultato.

\-Continua così Adrian! -

E così fece: per svariate decine di volte, usarono la stessa tecnica. Folate di vento e fragori metallici dominavano il paesaggio e occuparono la loro giornata.

Il sole calò e anche le braccia di Kris stavano per fare lo stesso. Persino il suo compagno era stremato, dopo aver dovuto generare un numero immane di sfere verdi di fila. 

I due, dunque, si sedettero sull’erba, vicini ad un promontorio che dava una veduta sull’intera cittadina. 

\-Quindi quando torniamo a casa tua? -
\-Non ci torniamo. -
\-Cosa? -

Chiese Adrian, piuttosto confuso.

\-Resteremo qui finché non avremo guadagnato un po’ di soldi facendo fuori un po’ di corteccia da quel maledetto albero. -
\-Ma non gli abbiamo fatto nemmeno un graffio, nonostante la nostra bellissima intesa! _-_

Kris lo guardò leggermente storto, per poi rispondere: 

“Sono passate solo due ore, Adrian! Ora inizia la parte difficile!”

\-Ma come parte difficile? Credevo già fossimo nella parte difficile! -

La ragazza iniziò a ridere, gettandosi con le spalle a terra, sull’erba rigogliosa del bosco che avevano alle spalle.

\-Oddio Adrian, oddio! Mi fai schiattare, ti giuro! -

Questa volta però anche il ragazzo iniziò a ridere, stranamente.

\-Già che ci siamo, vogliamo conoscerci un pochino meglio? È da stamattina che passiamo la giornata assieme, ma non mi hai ancora detto nulla di te. -
\-Anche i secchioni meritano di sapere la mia storia, a quanto pare. -

Rispose lei.

\-Allora, da dove comincio? Ah si! Il mio nome è Kris Köster e abito… -

Si corresse

\-“Abitavo” a Berlino, ho 16 anni, fatti da poco, e sono bisessuale. -
\-Interessante, credo. Se ti piacevano entrambi i sessi dovresti aver avuto una vita amorosa abbastanza attiva. -
\-Ma in realtà no, sai? C’era solo un ragazzo che mi piaceva alle medie, ma per sbaglio, mentre giocavamo a braccio di ferro gli ho slogato un polso e da quella volta non mi ha voluto più parlare. Comunque, non è importante. Stavo dicendo, ho… “avevo” due genitori davvero rompiscatole: mi dicevano sempre di “non incappare in giri poco raccomandabili” o di “non provare esperienze pericolose”. -
\-Forse semplicemente tenevano alla tua incolumità, non credi? -
\-è arrivato! Io so badare a me stessa! E poi scusa, non dovrei essere io quella a parlare della mia storia? -

Adrian si imbarazzò leggermente, per poi chinare leggermente la testa

\-Sì, scusa, hai ragione. -
\-Allora, stavamo dicendo, ah giusto! Mettendo da parte i miei genitori, un giorno sono andata al mio solito spiazzo vicino Alexanderplatz con un mio gruppetto di amici… -
\-Poco raccomandabili.-
\-E FAMMI PARLARE ADRIAN!-

Al ragazzo scappò una risatina, poi rimase in silenzio: si stava quasi divertendo a sentire quella storia raccontata in maniera tanto discontinua; o forse si divertiva ad interrompere il narratore di quest’ultima fino all’esaurimento.

\-Con questo gruppo di amici MOLTO RACCOMANDABILI! -

Si schiarì la voce per un attimo, prima di ricominciare a parlare.

\-Siamo andati a fare un po’ di casino, cioè, volevo dire, siamo andati a farci un giro e, mentre stavamo chiacchierando, una certa persona mi lanciò una sfida. -

Adrian si incuriosì.

\-Era una tua amica? -
\-Chiamiamola rivale, più che amica. Fatto sta che mi sfidò ad una gara. -
\-Che tipo di gara? -
\-A chi riusciva a tenere più coltelli in equilibrio mentre li usava come palle da giocoliere. -

Il ragazzo si pietrificò: era disgustato, confuso, spaventato e preoccupato per la sanità mentale di Kris e della sua amica tutto allo stesso tempo. 

\-Aspetta un attimo, hai detto che hai fatto COSA? -
\-Ma si dai Adrian! Le cose che fanno i ragazzi ai giorni d’oggi! Come se tu fossi normale poi: tutto il tempo sui libri, senza una vita sociale. Chi sei tu per giudicarmi?-

Lui voleva controbattere, ma non sapeva come rispondere a quell’insulto, che, in fin dei conti, raccontava la verità.

\-Un momento, coltelli, Berlino, una ragazza dai capelli blu… -

Pensava Adrian ad alta voce

\-Ma certo! Sei tu la tizia del telegiornale che si è… forse non dovevo dirlo. -
\-Oh quindi sono famosa? Almeno morire in quel modo assurdo è servito a qualcosa! -

Interruppe ridendo, come se non le importasse nulla.

\-Beh, quindi credo tu già sappia il resto della storia, ma, per farla breve, io ho accettato e, mentre stavo anche vincendo, uno dei coltelli mi ha preso qui. -

Alzò leggermente il mento e indicò un punto, al centro, dove si poteva notare una cicatrice a forma di rombo.

\-Proprio qui. Ovviamente sono morta dissanguata e nessuno poteva fare granché, altrimenti sicuramente sarebbero corsi ad aiutarmi. Ma sai cosa mi ha fatto sorridere prima di morire? -
\-Che cosa? -

Chiese con aria leggermente mesta, ma al contempo disgustata dal racconto assurdo della ragazza.

\-Che anche la “mia cara amichetta” molto probabilmente è morta per uno dei suoi coltelli! -

Lui rimase in silenzio per qualche secondo a guardare la sua compagna che osservava il vasto panorama che avevano davanti, ricolma di sfacciataggine e di orgoglio per la frase appena detta.

\-Ho due domande:  
    Prima domanda; come fai ad esserne sicura, se eri già morta?

Seconda domanda; MA TI SENTI QUANDO PARLI? E DOVREBBE ESSERE UNA TUA AMICA QUELLA? -

Lei si girò e rispose con fare borioso:

“Alla prima è facile rispondere: si sarà spaventata della mia morte e si sarà distratta. Per quanto riguarda la seconda domanda, fatti i cazzi tuoi.”

\-Ma lo dici tu che si è spaventata oppure hai delle prove? -
\-La mia parola basta e avanza. -
\-Dunque, suppongo che il tuo scopo qui sia quello di trovare la tua rivale e sfidarla di nuovo, magari per vincere, o una cosa del genere; mi sbaglio? -
\-Sembro davvero così banale? -
\-Giudica te stessa, visto che non posso farlo io. -
\-No Adrian, non sono a questo livello, ma sì, mi piacerebbe molto incontrarla, ma non per sfidarla, in fondo ho perso apposta quella volta, non avrebbe senso. -
\-MA SE HAI DETTO CHE TI ERI DISTRATTA! E POI MI VUOI DIRE CHE VOLEVI MORIRE? OLTRE AD ESSERE UNA BAMBINA VIZIATA SEI PURE UN PAZIENTE IN RICOVERO PER ISTINTI SUICIDI? -
\-IO NON HO DE… OK, FORSE L’HO DETTO, MA NON SIGNIFICA NIENTE, CIOÈ SI! -

In preda ad una crisi isterica, Kris si alzò, mugugnando un grido, e diede un calcio al terreno sottostante, lanciando un po’ di terra dal promontorio.

\-E va bene, calmiamoci. -

Disse, tornando a sedere al suo posto.

Rimasero in silenzio per un bel po’, restando a guardare la meravigliosa vista che si parava davanti ai loro occhi: si poteva scorgere il castello principale della città, che spiccava tra le varie abitazioni con quelle sue luci dal colore verdognolo e le guglie appuntite, contornate da un tetto in mattoni verdi di varie sfumature; ma si poteva anche osservare per bene il perimetro delle mura, in stile pseudo-medievale, lisce \-ma apparentemente robuste \-che delimitavano il confine tra il bosco e la cittadina. Anche l’ampia foresta sede dei temibili Riter era ben riconoscibile, visto che gli alberi erano totalmente diversi dal resto della flora circostante, dove erano, invece, più bassi. In quel momento, il ragazzo si fece più vicino alla ragazza, muovendosi di lato col bacino, con l’aiuto delle braccia. Non sapeva neanche lui cosa stava provando in quel momento, ma sentire le storie di quella sedicenne mezza pazza lo faceva quasi sorridere, nonostante tutto quello che aveva passato in quella maledetta giornata da incubo. 

In effetti la situazione era tragicomica: immagina ritrovarti morto in un mondo del quale non si conosce niente, senza più casa, famiglia o amici, senza più poter continuare ad inseguire i propri obiettivi a cui ci si era ben abituati, solo per finire in galera senza un valido motivo, evadere dalla prigione, per poi andare a compiere una missione praticamente impossibile che consiste nello spaccare un albero rimasto impassibile dopo millenni di forza lavoro impiegata. Però, ripensandoci, forse aveva capito che un po’ si stava divertendo. In fondo, stava finalmente imparando a farsi piacere quel modus vivendi ricco di avventure ed esperienze di cui non era stato minimamente al corrente per tutta una vita (letteralmente), essendo sempre stato impegnato con quel triste studio, sormontato dai libri e da tutto fuorché dalla realtà che lo circondava, ma la quale era stato finora incapace di vedere ed apprezzare. L’avvento della morte è proprio il momento più tragico per iniziare ad amare la vita. Solo che la morte l’aveva già patita e quindi la sua vita era bella che finita. Eppure, gli restava ancora questa vaga “seconda opportunità”, dunque, meglio tardi che mai! 

Adesso, però, non stava nemmeno più pensando a tutti questi farfugliamenti: si stava girando lentamente verso la ragazza, finché non provò a posare le sue labbra su quelle dell’altra, avvicinandosi cautamente. Era sul punto di far toccare quelle due soffici membrane, quando Kris disse: 

“LEVATI DI MEZZO, COGLIONE! STO PROVANDO A VEDERE DOVE STA CASA MIA!”

E con quelle dolci parole, senza nemmeno degnarlo di uno sguardo, diede uno schiaffo ad Adrian in pieno viso, facendolo cadere a terra.