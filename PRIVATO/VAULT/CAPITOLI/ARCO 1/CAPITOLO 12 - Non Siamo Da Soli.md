\-AHI! MI HAI FATTO MALE! -
\-Oh, scusami Adrian. -

Rispose la ragazza, con un tono ironico

\-Scusami tanto se voglio guardare questo panorama in santa pace! -
\-Ma nei film non succedeva tipo che se un ragazzo ed una ragazza passavano un sacco di tempo assieme poi si mettevano insieme davanti ad una vista come questa? -

Kris scoppiò a ridere 

\-Tu? Io? PUAHAHAHAHAHAHA! -

Stava ridendo così tanto che si stava strozzando con l’aria stessa

\-Ma guarda che non stiamo insieme da nemmeno un giorno e poi _tu_ vorresti metterti con _me_? Tu davvero non stai bene! Menomale che abbiamo lasciato del sangue di Riter a casa; magari ti serve! -
\-Non voglio mettermi con te, sottospecie di babbuino blu! -

Lei lo guardò storto, con uno sguardo tale da poter causare turbolenti moti intestinali.

\-Ok, scusa, umanoide con la chioma blu. Volevo solo dire che è così che va nei film, o mi sbaglio? Cioè, non era affatto un qualcosa che volevo fare io, piuttosto pensavo che, basandomi sulle mie conoscenze, si dovesse fare e basta; ecco. -
\-Il topo da biblioteca si mette a leggere romanzi rosa? Questa è bella! -
\-Non è che li leggo direttamente, ma ne ho sentito parlare in diversi testi di critica. -
\-Figurati! Ti leggi le critiche dei libri senza leggere i libri? -
\-In genere preferisco la saggistica ai romanzi, ma per i classici faccio qualche eccezione. \-
\-Sei proprio strano, fattelo dire. Comunque Adrian, sei stanco? -
\-Davvero mi stai chiedendo un parere? -
\-Tranquillo, se mi rispondi di no, ti faccio dormire lo stesso. -

Non sapeva come controbattere, come al solito; così si sdraiarono entrambi sull’erba, rigorosamente a 2 metri di distanza l’un l’altro, onde evitare spiacevoli inconvenienti. 

Passarono la notte tra il fissare le stelle nel cielo e il guardare l’ampia distesa verde davanti a loro. Alberi di ogni tipo, con le loro chiome e il lento fruscio che causavano, allietavano l’esperienza, che avrebbe chiuso la prima giornata infernale della nuova vita del ragazzo. Adrian chiese anche se fosse pericoloso dormire lì, ma Kris lo rassicurò dicendo che le creature del bosco non potevano arrivare fino all’Hamadryas: ci doveva essere una sorta di barriera che li proteggeva, ma non ne aveva una chiara idea nemmeno lei. Il ragazzo notò anche che nel cielo totalmente nero vi erano quattro lune che orbitavano costantemente attorno ad una più grande. Quelle piccole erano tinte di vari colori: verde, azzurro, rosso e arancione; mentre quella al centro era bianca. Le minori si muovevano seguendo quattro moti distinti, piuttosto velocemente, creando un’immagine quasi ipnotica dai colori riflettenti, che consigliò il sonno ai due disgraziati. 

Dopo qualche ora, Adrian fu svegliato da Kris, che si era alzata due ore prima di lui e si era già preparata per continuare a colpire l’albero. 

\-Oi, alzati idiota! Mi senti? Guarda che con questa spada ti taglio la gola se non ti muovi! -

Queste erano le dolci parole che la ragazza rivolgeva al suo compagno di squadra per farlo svegliare. Dopo che si era preparato anche lui, andarono per continuare la loro folle impresa.

\-A quanto dobbiamo arrivare oggi? -

Chiese la ragazza, mentre picchiettava l’albero con la spada.

\-Dobbiamo arrivare almeno a due decimi di micrometro, così da completare il piano di 5 giorni, per fare un micrometro e prenderci la ricompensa. Ammetto però che è un peccato dover colpire questo bene millenario: fortunatamente si tratta di un danno davvero poco percepibile. 
\-Mi spieghi come fai a vedere così nel dettaglio? Tieni pure gli occhiali! -
\-è da quando sono qui che la mia vista sembra essere migliorata molto, ma ho ancora bisogno delle lenti per vedere bene. Inoltre, penso che siano migliorate anche la mia resistenza e i miei tempi di reazione: mi sento molto più leggero! -

Kris ignorò il discorso e ripresero ad utilizzare la stessa tecnica di prima: lui dietro che aiutava lei a scalfire la corteccia, potenziando i suoi colpi con la spinta del vento data dalle sue sfere elementali. All’improvviso, però, la ragazza di fermò.

\-Adrian. -
\-Si? -
\-Fermati un attimo. -
\-Che succede? -
\-C’è qualcuno. -
\-Dove? -
\-Non lo so. -
\-Come sempre, grazie dell’informazione, eh! -
\-Coglione, ci stanno seguendo! -
\-“Chi” ci sta seguendo? -

Il loro discorso fu interrotto da un sibilo che piano piano aumentava di intensità: non era assordante, ma era ben riconoscibile.

\-SCAPPA! -

Gridò Kris, per poi afferrare Adrian e gettarsi a terra. Immediatamente, un fascio di luce orizzontale si abbatté sulla corteccia dell’albero, creando un frastuono assordante. Lì vi era una figura umanoide, maschile, alta, dalla corporatura definita, con i capelli tra un viola e un blu scuro e con le iridi ricolme di sangue. Vestiva con abiti abbastanza pesanti e borchiati, prevalentemente neri, ma con strisce di rosso. Aveva una veste imbottita che gli scendeva dal pantalone e con la parte superiore divisa in due parti, avente lo stesso schema di colori. Adrian stava tremando per l’impatto che il tizio aveva inferto sull’albero, ma riuscì a rimettersi in piedi. Al contrario, Kris sembrava paralizzata e fissava quell’uomo a bocca aperta, forse terrorizzata.

\-Tutto bene? -

Chiese il ragazzo con voce tremante, ma lei non rispose.

\-I patti erano patti, Köster. -

Intervenne il tizio, con un tono di voce abbastanza profondo e monotono.

\-Patti? Quali patti? -

Kris non rispose di nuovo, ma ebbe la forza di ritornare in sé e prendersi Adrian per il braccio, per poi scappare.

\-Veloce, dove si trova casa mia? -
\-Casa tua? Volevi dire “casa nostra” forse! -
\-ADRIAN, NON ABBIAMO TEMPO DA PERDERE! SBRIGATI A GUIDARMI CHE QUEL TIZIO CI STA SEGUENDO! -
\-MA PERCHÈ CI STA SEGUENDO? -
\-CAZZI MIEI! -

Intanto avevano perso di vista l’inseguitore.

\-Un momento, non ci sta più dietro. -

Disse il ragazzo, girandosi, mentre continuava a correre insieme alla sua compagna. Di botto Kris si fermò, notando che un albero di fronte a loro stava iniziando a brillare. Rotolò insieme ad Adrian sull’erba, mentre continuavano a percorrere la folle discesa, ricolma di alberi e arbusti d’intralcio. Da quel tronco uscì una mano: era proprio quella del tizio di prima. 

\-Ma che diavolo di poteri ha? -

Il braccio si ritirò all’interno della corteccia e smise di brillare. Ripresero a correre lungo la ripida collina nella foresta, ricca di potenziali opportunità di attacco nemiche. Mentre scendevano, ecco che un altro albero iniziò a brillare e Kris riuscì a schivare l’attacco nemico per un pelo, tirandosi appresso Adrian. 

\-2 secondi e mezzo -
\-Cosa? -
\-Ci vogliono due secondi e mezzo per fargli uscire la mano dal momento in cui l’albero inizia a brillare. -

Notò lui, grazie alla sua magistrale abilità di calcolo. 

\-Devi colpirlo con la tua spada in quell’esatto frangente. Ti farò io un cenno quando devi attaccare. Però tu avvisami nel momento in cui vedi un albero che brilla. -

Lo disse con un tono quasi meccanico, robotico, mentre la ragazza sembrava un po’ dubbiosa, ma accettò comunque il piano. 

\-Potete anche provare a scappare, ma non andrete molto lontano: io sono ovunque e non sfuggirete mai al mio sguardo. -

La voce del tizio echeggiava nell’aria, come se stesse parlando dalla foresta stessa. Dopo un po’, però, si ripresentò la stessa situazione di prima: un tronco iniziò a scintillare; era arrivato il momento.

\-A destra! -

Gridò Kris, guardando verso la fonte di luce, in attesa di comandi da parte di Adrian. 

Intanto, nella sua mente, c’era di tutto: 

  

la sensazione dell’erba che stavano calpestando, il vento che gli soffiava contro nella discesa, il bagliore appena visto al suo fianco, che si faceva sempre più intenso, lo sguardo teso della ragazza; “mille-uno”, il caldo della sua pelle che si raffreddava a contatto con l’aria fresca, il gorgoglio del suo stomaco vuoto, il fastidio che sentiva nel braccio tirato con forza dalla sua compagna, la testa che stava iniziando a pulsare, le mani che iniziavano a tremare, la bocca che si faceva arida, il sudore che iniziava a scorrere, le meningi che si stavano comprimendo; “mille-due”, perchè stavano scappando? Perchè Kris aveva paura di quel tizio? E poi, aveva visto l’albero proprio appena aveva iniziato a brillare? Lui, invece, aveva contato bene? Era sicuro di aver contato bene? E se non avesse contato bene? La mano stava uscendo, forse aveva iniziato troppo tardi a contare? No, impossibile, è sempre stato bravo a contare, o glielo hanno detto solo per accontentarlo? No, lui lo sa di suo, non ha bisogno che siano gli altri a confermarglielo: lui sapeva contare; o forse no? Poteva aver sbagliato? Sì. Poteva confermarlo? Sì. Ma avrebbe avuto un’altra possibilità? Non ne era sicuro. Il dubbio uccide, ma tanto era già 

morto una volta, “mille-”

  

\-ORA! -

Gridò, in preda al panico, mentre la ragazza estrasse in un batter d'occhio la spada, puntandola verso l’albero, contrastando il braccio del tizio, uscito appena in tempo, creando un dissonante fragore metallico. Sorprendentemente, però, l’avversario non si lacerò nemmeno, nonostante fosse stato colpito da un arnese decisamente affilato. La mano tentò di afferrare l’arma al volo, ma non ci riuscì e si rintanò nell’albero, sparendo.

\-Tutto bene Adrian? -

Nessuna risposta: se non fosse stato spostato di peso probabilmente sarebbe rimasto lì, immobile.

Ripresero così la discesa, con gli occhi spalancati, in attesa di un altro attacco nemico. Improvvisamente, ecco che un altro tronco iniziò a luccicare.

A sinistra! -

  

Questa volta nella mente di Adrian bazzicava una valanga di pensieri a cascata, l’uno dopo l’altro: ce l’avrebbe fatta due volte consecutive? Forse è stato un caso se si sono salvati. Un uomo che blocca una spada dalla punta affilata con una mano disarmata non è umano: se lui avesse sbagliato anche solo di una frazione di secondo con i calcoli, poteva anche dirsi morte certa, data la pericolosità dell’individuo. Non poteva permettersi di sbagliare. “Mille-uno”, la pressione stava aumentando e con sé il battito cardiaco non smetteva di aumentare e con sé aumentava anche l’incessante mal di testa, che premeva sulla fronte come una pressa idraulica, spremendo ogni goccia del suo pensiero. La sua mente era diventata una vera e propria sauna: pensieri evanescenti come il fumo zampillavano da una regione all’altra e il tepore del cranio, sempre più caldo, stava diventando insopportabile, superando anche la brezza che gli arrivava in faccia. Un fremito gli percorreva tutto il corpo, mantenendo tutti i muscoli tesi. I denti quasi stridevano per quanto venivano sfregati gli uni contro gli altri e, avendo iniziato a perdere lo smalto, gli procuravano un dolore gelido per la sensibilità al freddo di fuori. Intanto, però, l’unica cosa a cui riusciva a pensare sembrava solo una, ma… un momento, non aveva ancora continuato a contare! Che disastro, che disastro, che disastro, come avrebbe fatto adesso? Ha sbagliato, ha sbagliato, ha sbagliato e ora moriranno tutti e due per colpa di un mero errore di distrazione. Un idiota: ecco cos’era. Idiota, idiota, non poteva stare più attento? Idiota, idiota, una cosa buona potevi farla, per una volta? Idiota, idiota, idiota, forse te lo meriti tutto questo, dopotutto. Ti sei meritato di essere stato trattato male da Kris; ti sei meritato di essere finito incarcerato senza motivo; ti sei meritato di avere un potere di supporto; ti sei meritato di essere debole; ti sei meritato di sbagliare; ti sei meritato di essere la causa del male degli altri e, quindi, ti sei meritato di essere la causa del male tuo. Ora che doveva fare? Non ha importanza, tanto sarebbero morti comunque. Ma qualcosa da fare dovrà pur esserci, no? è tutto inutile, ormai li ha condannati, non può farci niente ed è tutta colpa sua. Dovrebbe darsi una svegliata, invece: c’è ancora tempo, c’è ancora tempo!

  

Tutto d’un tratto, mentre una mano usciva dal tronco dell’albero, Adrian si buttò a terra, portandosi dietro la ragazza, facendole cadere la spada a terra. L’arto sfiorò a malapena i capelli del ragazzo, ma non riuscì ad afferrarlo in tempo, che già si era mosso. 

\-CHE CAZZO FAI? -

Si erano salvati, questo era l’importante, ma ora dovevano pensare a come salvarsi dalla situazione che aveva appena causato Adrian. Nel mentre, ad Kris venne in mente un’idea: evocando un lasso fatto d’acqua, prese la spada per l’elsa e la tirò sotto i loro piedi, prendendo il compagno con l’altro braccio per farlo salire. 

\-FACCI PARTIRE ALMENO, IDIOTA! -

Adrian non esitò e creò una sfera di vento, che fece immediatamente esplodere, rendendola un propellente vero e proprio. Così partirono per la discesa, slittando tra la radura del bosco, mentre Kris virava usando la corda elementale come uno sterzo. Stavano traballando e il veicolo non era molto stabile, ma in quanto alla mobilità erano veloci; eppure, come si sarebbero difesi dagli attacchi del nemico? Il ragazzo non ebbe molto tempo per pensarci, dato che già un altro albero aveva iniziato a brillare.

\-DAVANTI! -

Non sapeva cosa fare: anche contando correttamente quanto analizzato prima, non sarebbero riusciti a contrastare la mano allo stesso modo, visto che uno dei due era impegnato a guidare. Doveva trovare un’altra soluzione ed in fretta. “Mille-uno”, ma certo! Kris doveva mantenere il suo posto, mentre lui avrebbe dovuto semplicemente spostarli da un’altra parte, grazie ad una sfera di vento. Ma quanto ci avrebbe messo per manifestarla e farla scoppiare? Qualche secondo sicuramente, ma quanti esattamente? Non lo aveva calcolato, era troppo preso dalla situazione prima: come avrebbe fatto adesso? In media, quanto ci avrebbe messo? Un secondo, di più, di meno? Non c’era tempo per essere precisi, avrebbe dovuto agire “d’impulso”, ma lui odiava agire d’impulso, perché sbagliava sempre quando agiva d’impulso; ma già aveva commesso un errore e se l’erano cavata: tanto vale provare. 

Il più veloce possibile pose il braccio verso l’albero, generando una palla di energia, che venne afferrata dalla mano nemica. In seguito, detonò la sfera, respingendo se stesso ed Kris lontano dal raggio d’azione del pericolo, ma mantenendoli in moto lungo la discesa. Ora però stavano perdendo davvero l’equilibrio: il terreno si faceva sempre più vicino, ma ecco che la ragazza tirò verso di sé Adrian, facendolo aggrappare a sé, ristabilendo l’equilibrio, per poi oscillare col corpo, inclinandosi sul lato opposto della caduta, bilanciando lo spostamento ricevuto e rimettendosi in carreggiata.  Di nuovo, miracolosamente, erano riusciti a salvarsi in tempo, ma d’ora in poi non potevano più contare sul fattore sorpresa; tutte le loro carte erano state già scoperte. 

Adesso, però, lui aveva contato quanto ci voleva per azionare la sfera e se si fosse ripresentata la situazione, era in grado di calcolare lo scarto necessario per una precisa detonazione.

Ed ecco che l’ennesimo albero inizia a scintillare, ma questa volta erano preparati. Passò un secondo preciso e Adrian, con sguardo sicuro, quasi inespressivo, infierì contro la mano che fuoriusciva dal tronco, facendo spostare la loro slitta di poco, non troppo per causare un’oscillazione come quella di prima, ma abbastanza per allontanarsi dal raggio d’azione nemico.

\-Tutto a posto? 

Chiese Kris, ancora affannata per lo sfrozo di mantenere la concentrazione sulla direzione della spada.

\-Ora sì. -

Sembrava davvero totalmente cambiato rispetto a prima: nemmeno un indizio di perturbazione nel suo viso, come se avesse del tutto azzerato il trambusto di prima. Quasi inquietante, ma per il momento andava bene, visto che dovevano essere quanto più lucidi possibile.

Per una decina di volte consecutive si ripresentò la stessa situazione, di prima, ma con la neonata sicurezza, contrastarono l’assalto nemico volta dopo volta, tra fatiche e affanni. Con questo ritmo non avrebbero impiegato molto tempo per tornare a casa e oramai si poteva scorgere l’uscita del bosco, quando, all’improvviso, dozzine di alberi iniziarono a splendere simultaneamente: l’intera foresta era diventata praticamente un flash acceso. 

Questo non se lo aspettava. Il ragazzo sembrava che avesse lo sguardo fisso nel vuoto: avrebbe voluto pensare, ma non ci riusciva. Era come congelato, ma non poteva restare così per molto, altrimenti sarebbe rimasto scoperto: doveva fare qualcosa, doveva…

\-TIENITI FORTE! -
\-EH? -

La ragazza improvvisamente riprese la spada in mano da sotto i loro piedi e, dopo averla impugnata saldamente, iniziò a girare rapidamente attorno a sé tenendola in orizzontale con entrambe le mani, facendo fuoriuscire zampilli d’acqua da tutte le parti. Così facendo, creò un vortice attorno a sé, mentre Adrian era ancora aggrappato al suo bacino. Le luci si facevano sempre più intense e il mulinello d’acqua iniziò a muoversi in avanti, a velocità crescente, fino a generare una forza tale da darle la spinta necessaria per spiccare il volo. Mentre ascendevano, alcune mani che fuoriuscivano dagli alberi tentarono di aggrapparsi, ma furono allontanate dall’impatto con la spada roteante. Dopo poco, erano riusciti a sorvolare il bosco, fino ad arrivarne all’uscita: erano riusciti a scampare per un pelo all’attacco del signore in nero, del quale non avevano più traccia, per ora.