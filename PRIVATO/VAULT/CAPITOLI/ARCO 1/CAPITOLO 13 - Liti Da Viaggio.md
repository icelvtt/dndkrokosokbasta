Fu una corsa a tutto fiato per arrivare a casa: i due entrarono dentro di fretta e Kris serrò immediatamente la porta, immettendo un codice su un terminale sul muro vicino all’entrata, che poi si ritirò nel cemento, svanendo. 

\-Ora tu mi spieghi chi cazzo era quello. -

Disse il ragazzo, ancora ansimante, mentre riprendeva fiato per l’attacco di prima.

\-E va bene, vedo che non ce la fai più manco tu: non hai tutti i torti, per una volta. \-

Rispose lei, con lo stesso affanno, per poi rimettersi in sesto dopo un respiro profondo 

\-Per prima cosa, quello si fa chiamare “Badalisk”. -
\-Mi sembra un nome familiare… -
\-Non ti so dire, so solo che è un membro della C.D.C, che sta per Corporazione di Caris: non so manco che significa sinceramente, ma sicuro c’hanno soldi e potere. -
\-Anche questo mi sembra familiare, ma non capisco perché. -
\-Ah boh, forse sarà simile a qualcosa che hai studiato, visto che fai solo quello. -
\-Non credo che ora sia il momento per fare questioni del genere. Piuttosto, come mai quello è venuto qui e, soprattutto, parlava di un “patto” con te: che cosa mi nascondi, Kris? -
\-Uuh, stai calmo: non preoccuparti di me. -

Confermò la ragazza, con fare abbastanza disinteressato, mentre stava mettendo in ordine la stanza senza troppi intoppi. 

Sembrava davvero tranquilla e si fermò un attimo, per poi guardare di nuovo il ragazzo negli occhi.

\-Hai presente quando ti ho detto che ho guadagnato questa casa spazzando via mostri? Bene, in parte era vero e in parte no: non potevo farmi tutti quei soldi ammazzando solo quei cosi del cazzo, così a caso, quindi ho chiesto un “aiutino”. -
\-E hai chiesto aiuto alla Corporazione, che ti ha mandato Badalisk per ammazzare un po’ di quelle bestie, giusto? E sei rimasta anche indebitata con loro, immagino. -
\-L’ultima parte è corretta e anche l’inizio, ma diciamo che non è stato lui ad ammazzare mostri: mi ha solo fornito l’equipaggiamento, in particolare questa spada. -

Kris prese la sua amata Kyuryu dalla schiena e la tirò fuori dall’elsa.

\-Vedi, quest’arma è proprio una bomba! Mi fa diventare un sacco forte e mi fa fare cose, guarda, assurde! Per questo siamo riusciti a scappare prima, nella foresta. -
\-Non saremmo dovuti scappare se non ti fossi messa in questo giro. Sentiamo, poi, adesso ti sei affezionata all’arma e non vuoi ridarla indietro? -

Il tono sembrava sempre più deciso: l’ennesima sventura sembrava essere causata sempre da quella dannatissima ragazza dai capelli blu che lo tormentava da quando era arrivato lì. 

\-Corretto. \-

Rispose, frenando l’entusiasmo, mentre ritirava la spada e la posava su un divano, per poi ritornare al suo posto 

\-Ma adesso puoi pure andartene, tanto questo è un problema che non ti riguarda e mi scuso se ti ho messo in mezzo. -

“Si è scusata?” pensava lui “Forse non dovrei essere così duro”.

\-Senti, se vuoi, io ci sono: tu mi hai aiutato prima e…-
\-Sta zitto. -
\-Cosa? -

Ci fu il silenzio per un po’: Adrian era rimasto fermo a bocca aperta, mentre Kris guardava il suolo. Poi alzò lo sguardo e riprese a parlare.

\-Non sono affari tuoi e non ti ho mai aiutato, lo hai detto stesso tu, no? -
\-Sì che mi hai aiutato, mi ero sbagliato: prima contro i riter e poi sei venuta da me quando è arrivato Kaios! -

Diceva con un tono leggermente tremante, come se avesse perso tutta la sicurezza di prima.

\-L’ho fatto solo perché mi serviva uno schiavetto da cui prendere soldi. -
\-E allora perché mi sei venuta in aiuto? Anche dopo che avevi ucciso gli altri mostri, perché lo hai fatto?-
\-Un secchione che sa tante cose può sempre tornare utile. -

Il tono della voce era di una calma inquietante: non sembrava lei. Il ragazzo tentennò: non riusciva ad accettare il fatto che fosse stato semplicemente usato: ci doveva essere per forza qualcosa sotto, oppure Kris stava mentendo, o le era stato fatto il lavaggio del cervello. Qualcosa doveva pur essere successo, per quanto problematica e pericolosa, la sua unica alleata non poteva essere una traditrice, giusto? Giusto? 

\-GIUSTO? -

Una rabbia latente sembrava che si stesse risvegliando, ma era stata presto messa al tappeto da un senso di disperazione che divorava tutto nel vuoto del dubbio: che cosa doveva fare adesso?

Si era ormai messo le mani in testa e si era accovacciato a terra, mentre farfugliava ad alta voce i suoi ragionamenti ormai incomprensibili. Aveva anche iniziato a darsi dei colpi sul capo, come se volesse “punirsi” per i suoi calcoli sbagliati e per gli errori commessi. La ragazza, invece, aveva il capo chino rivolto verso di lui e guardava la scena con sguardo indifferente.

\-È meglio se ti alzi e te ne vai: a breve arriverà Badalisk e potrebbe farti fuori, visto che saresti d’intralcio ai nostri affari. -

Il ragazzo si era alzato di scatto da terra, ma era rimasto immobile dove stava. Stava per parlare, ma non gli uscì la voce, poi aspettò qualche secondo e riprovò, guardandola in faccia con uno sguardo totalmente assente, mentre una sola lacrima gli cadeva dall’occhio destro.

\-Sapevi anche questo? -

Voleva dire molto altro probabilmente, ma tutti gli sforzi fino a quel momento lo avevano stremato e questo era l’evento perfetto per coronare il suo banchetto di supplizi infernali. Il tradimento di Kris non solo era stato inaspettato, ma era anche un colpo basso per lui: tutta quella fatica che aveva fatto per mantenere una compagnia inaffidabile, tutti i sacrifici per mantenere un minimo di dignità mentre quella zotica parlava con quel suo fare altezzoso come se avesse avuto diritto di vita e di morte su di lui \-e questo lo detestava, oh sì che lo detestava, lo odiava: chi si credeva di essere? \-tutto vano. Non era mai stato trattato peggio in tutta la sua vita: forse Dio, se c’era \-se si degnava di dare uno sguardo alla sua esistenza pietosa \-gli aveva riservato tutto ciò che non aveva sofferto nella vita terrena qui, in questo Purgatorio con le sembianze del Tartaro. Ed ora che stavano quasi per alleggerirsi i toni, convinto, ingenuamente, idiota qual era, che la situazione stesse cambiando, aveva appena capito che stava solo iniziando a dire la verità, ma era l’ultima cosa che voleva sentire in quel momento: adesso lui era tornato da solo, di nuovo. Ma menomale a questo punto, tanto, dopo tutto, meglio soli che mal accompagnati: una buona volta quei proverbi contraddittori che gli dava la madre potevano essergli d’aiuto. 

Kris girò i tacchi e se ne andò in un’altra stanza, per posare le armi e per prepararsi all’eventuale attacco. Adrian, invece, con i denti saldati tra loro, guardò la ragazza e per un attimo era sul punto di vomitarle tutto addosso, per farle capire davvero che cosa provava, ma a che pro? Non lo avrebbe ascoltato e probabilmente sarebbe stato solo uno spreco di fiato e di tempo. Perciò uscì da quella casa, molto probabilmente per l’ultima volta, ma non prima di aver preso il mantello che aveva usato l’altra volta per coprirsi, che giaceva sul divano al centro della stanza. A pochi passi trovò un piccolo spazio per terra e, essendo notte, decise di trascorrerla dormendo sul pavimento. Non era abituato al duro materasso di cemento, quindi ci mise un bel po’ per addormentarsi. La sua mente non era serena però: era troppo concentrato sull’ultima disavventura ad opera di Kris, l’ennesima sfida che questo mondo gli proponeva. Dopo quelle che sembravano ore di rimandi alle disgrazie dei giorni passati, finalmente chiuse gli occhi e fece per la prima volta un sogno dopo tanto tempo.

  

Siamo in un luogo con un tappeto di nuvole chiare, sul quale Adrian poggiava i piedi. Poteva sentire distintamente una melodia a lui nota, che sembrava provenire dal nulla: Chopin, Valzer in Mib Maggiore, Op. 18 No. 1. L’aveva ascoltata molte volte mentre studiava: era uno dei pochi diletti che si concedeva. Davanti a lui c’era la casa di Kris, nel bel mezzo del nulla costellato da altrettanti nembi sospesi nel vuoto. Sentì dei rumori provenire dall’abitazione e si avvicinò. Scorse dalla finestra la ragazza e di fianco a lei c’era Badalisk. Ma qualcosa non quadrava. Riusciva a riconoscere dei dettagli di quella figura che non aveva visto al loro primo incontro: delle borchie sugli stivali color cenere e una cintura striata rossa e nera che gli cingeva il torace di traverso. Ma come? In quel momento, però, la sua mente non era concentrata su questo, bensì su ciò che stava succedendo oltre quella parete: i due erano in una discussione piuttosto accesa, fin quando lui non le mise una mano sul collo e la sbattè contro al muro, con così tanta forza da creare un cratere nel cemento dell’edificio. Il ragazzo, terrorizzato, entrò all’interno della stanza, ma venne subito colpito a distanza dall’uomo, cadendo rapidamente a terra. Quando riuscì a rimettersi quasi in sesto, ormai era tardi: Badalisk stava spremendo a tal punto la testa di Kris da farla sanguinare.

\-Fermati! Ti prego, basta! -

Gridava Adrian con il cuore in gola, ma era come se nessuno lo sentisse: gli stava anche mancando il fiato a furia di urlare. Non riusciva neppure a muoversi, nonostante ci stesse provando con tutte le sue forze, tanto da fargli quasi uscire le vene dal corpo, mentre vedeva il cranio della sua “amica” piano piano comprimersi nella mano del suo futuro carnefice. Il ragazzo stava ansimando come non mai, come se qualcuno lo stesse strozzando, ma non c’era nessun altro nella stanza oltre a loro tre. La sua vista si stava gradualmente appannando, ma aveva lasciato lo sguardo fisso su quella scena raccapricciante, come se non potesse distoglierlo neanche volendo.

\-Basta… -

Singhiozzava, balbettando con una voce ormai deserto di ogni speranza. La ragazza, intanto, gli stava sussurrando qualcosa a bassa voce, ma lui non riusciva a comprendere. Dopo un po’ il tono di voce si alzò e capì perfettamente cosa stava dicendo e non poteva fare più a meno di sentire:

  

“È colpa tua, è colpa tua, solo tua: 

mi hai ucciso Adrian… sei _tu_ il mio assassino.”

  

Queste parole stavano iniziando piano piano a farsi più forti e nitide, fino ad entrare nella testa del ragazzo, cristallizzandosi al suo interno. Stava decisamente impazzendo, ma non era ancora arrivato il gran finale: stava piangendo a dirotto, eppure l’unica cosa del suo corpo che riusciva a muoversi erano le lacrime, mentre gridava invano di far cessare quello spettacolo macabro. Ma niente, anzi, la presa di Badalisk si faceva sempre più forte, finché, ad un tratto, strinse con così tanta pressione che il cranio di Kris si frantumò, lasciando pezzi di carne macellata per la stanza, immersi in un lago di sangue ancora zampillante. Gli stava girando la testa: quel sogno sembrava reale, era la realtà? Doveva essere sicuramente la realtà, sì, ne era certo. Si sentiva ancora il lamento della ragazza, anche dopo che le era stata recisa la testa, come se l’intera casa riecheggiasse . Badalisk, intanto, continuava a calpestare con forza i resti del cadavere, mentre il ragazzo si era bloccato a singhiozzare. Quell’immagine disgustosa si era fossilizzata in quell’esatto istante e Adrian non faceva altro che piangere sul cadavere della defunta amica, restando in quella posizione per un po’, per poi dirigersi verso l’armeria, zoppicando. Il sogno ora si stava distorcendo: le nuvole chiare si erano tinte di rosso e il soffitto della stanza si era aperto, rivelando un cielo stellato, iniettato di stelle insanguinate, ma la musica in sottofondo restava intatta. Barcollando e tremando, finalmente entrò in quella stanza e prese la spada tanto cara ad Kris, per poi tenderla sempre di più verso di sé. Si alzò cautamente la felpa e poggiò il freddo acciaio sulla sua carne. Avvertendone il gelo, poteva sentire in quel metallo omicida l’essenza stessa del nero Tartaro farsi sempre più vicina e, quasi, palpabile. Stava vacillando: la presa era debole e il suo cuore si sforzava per mantenerlo in piedi. Continuava a far scorrere fiotti azzurri dalle sue orbite, dove morivano bulbi che si erano già arresi alla vita, fin quando il colore ceruleo che bagnava il pavimento non si tramutava lentamente in scarlatto e il suo corpo, inanimato ma ancora vivo, stava per toccare il suolo. 

Il sogno finì poco prima di arrivarci e sì svegliò col fiatone, come se gli mancasse l’aria. Era tuttora notte, non aveva dormito molto. Gli faceva male la testa e non smetteva di sentire quelle parole che aveva sentito nel sonno: 

“Sei _tu_ il mio assassino.”

\-Kris! -

Gridò.

  

Quel pensiero gli balenò subito in testa: era preoccupato “da morire” per lei in quell’istante, ignorando completamente la rivelazione avvenuta poco prima. Senza nemmeno rifletterci, come sospinto da una forza esterna, corse verso la casa della ragazza, nonostante fosse relativamente vicina. Una volta arrivato, andò davanti alla finestra e si alzò sulle punte dei piedi per sbirciare e vedere se fosse tutto apposto. Vi era Kris che, come suo solito, si esercitava con la spada. Tirò allora un sospiro di sollievo e si abbassò, per non essere visto. Poteva tornare a dormire sereno, o quasi. Si girò e si avviò verso il suo “letto”.

  

Sfortunatamente, però, non appena stava per varcare la soglia della strada, sentì un respiro pesante sulla sua spalla: tutto intorno taceva, ma poteva avvertire uno ad uno i peli efebi della sua pelle rizzarsi per il terrore. Un freddo intenso lo pervase del tutto ed ogni membra del suo corpo si era congelata in quell’esatto istante. Si bloccò, terrorizzato e con gli occhi che gli stavano per schizzare fuori dalle orbite. Provò a girare la testa, ma non ci riusciva: era inchiodata saldamente nel collo. La saliva si era incastrata nella laringe, impedendogli di trasalire e di chiamare aiuto. Aveva già iniziato a sudare incontrollabilmente: era come se il suo stesso corpo gli stesse ordinando di avere paura. Non gli era mai successo.

\-Dove stiamo andando? -

Intonò una voce con tono terribilmente calmo e rilassato. Senza dubbio era _quella_ voce, la voce del vero carnefice di Kris: Badalisk.