Adrian era ancora paralizzato: gli unici movimenti che il suo corpo gli permetteva di compiere erano tremare e respirare a fatica. Il suo battito era così forte che si poteva sentire da lontano. Tutto d’un tratto gli vennero in mente le immagini orripilanti del suo sogno: Badalisk che andava a casa di Kris per ucciderla, spaccandole la testa davanti ai suoi occhi, e lui che si toglieva la vita in preda al panico. Era davvero soltanto un sogno? O poteva prevedere realmente il futuro? Nel secondo caso, però, sarebbe arrivata in breve tempo un’enorme catastrofe e lui, dopo tutto quello che aveva passato, non poteva assolutamente permetterlo. 

\-Il ragazzo si è bloccato? -

Disse la figura in nero e rosso

\-Suvvia! Perché sei così intimorito dalla mia presenza? Per caso la mia vista ti turba tanto? -

Fece un lento giro con le mani incrociate dietro la schiena attorno al ragazzo, ancora immobile, per poi fermarsi a guardarlo negli occhi, abbassandosi leggermente per arrivare al suo livello. Silenzio gelido: un sorriso malevolo dalle sopracciglia aggrottate faceva trapelare un’aura terrificante, ma, allo stesso tempo, ipnotizzante, quasi invitante: gli occhi color cremisi brillavano in quella notte come due rubini insanguinati. Col riflesso della luce notturna sembravano delle vere e proprie gemme luccicanti. Tese poi la mano verso il suo viso e lo sfiorò lentamente col dorso.

\-No, c’è molto di più, vero Adrian? -

Quest’ultimo riuscì finalmente a deglutire, ma quella paura quasi primordiale si fece ancora più forte: il tremore iniziò ad incalzare, ma poi si fermò improvvisamente. “Come faceva a sapere il mio nome?” pensò, ma non riusciva a darsi una risposta. Soffermarsi a pensare forse non era la cosa giusta da fare in quel momento, o forse doveva calmarsi? 

\-A me puoi dirlo, sai? Non serve mantenere segreti a Colui che tutto vede: lasciati andare, fa che si compia la volontà divina. -

Il ragazzo era confuso e non poco, visto che, in base a quanto gli era stato detto, sapeva che lui era un membro della Corporazione e quindi non poteva essere una divinità, giusto? Ma allora come faceva a sapere il suo nome? Era una tattica per bluffare? In quel caso avrebbe avuto più senso scommettere su qualcosa che avrebbe potuto indovinare tirando a sorte, ma, tra chissà quanti, aveva indovinato il suo nome.

\-Ti starai chiedendo come faccio a sapere il tuo nome… -

“Può leggere anche nella mente?” pensò Adrian, tentando di proteggere le sue riflessioni da quell’individuo, che a quel punto sembrava tutt’altro che umano. Sembrava che gli fosse già penetrato nel cervello: in quel momento avrebbe potuto indovinare quello a cui stava pensando semplicemente vedendo la sua tensione, perciò sarebbe una prova del fatto che stesse bluffando fin dall’inizio. Ma se così non fosse? Se effettivamente fosse affiliato con qualche ente divino? O se fosse, addirittura, egli stesso un dio? Assorto tra i suoi pensieri, non ebbe nemmeno il tempo di reagire a quello che pareva un attacco alla collottola da parte di Badalisk, che lo aveva messo a terra, tenendolo con una mano al suolo, per poi legarlo attorno ad un albero con un filamento plasmato dalle sue stesse mani. Riconobbe subito quel materiale: era lo stesso delle sbarre della prigione dove lui era stato rinchiuso. 

\-Capisco: visto che non mi vuoi aiutare, ti lascerò qui temporaneamente. Ma in attesa del mio ritorno… -

Di botto gli diede un colpo in testa, tramortendolo.  

  

  

Di nuovo: era ancora davanti a quella casa immersa tra le nubi, che da celesti passavano a scarlatte in un battito di ciglia, tramutando il sogno in incubo e viceversa; ma la musica era sparita. Era entrato in quella stanza, di nuovo, la stessa dove prima aveva visto Kris perire. Ecco infatti il cadavere \-o quello che ne restava \-a terra, in una pozza di un rosso ancora vivo: alcuni pezzi erano schizzati così lontano che erano andati a finire negli angoli più reconditi della camera, sporcando tutto il pavimento. Adrian non riuscì a trattenere il vomito dinanzi a quella scena, a causa dell’odore pungente del sangue arrugginito, che oramai si era putrefatto. Anche i suoi fluidi sembravano… corrotti? Sputava una poltiglia violacea, deforme. Ma dopo un altro batter d’occhi, ecco che lei era tornata in vita: stava in piedi davanti al ragazzo e la stanza era tornata perfettamente normale, senza nemmeno una goccia epatica. Lui, disperato, corse verso di lei, ma, sul punto di incrociarsi, il luogo ritornò al suo stadio originario e lui cadde, finendo nella stessa pozza viscida dove giacevano i resti della sua compagna misti al suo reflusso. Si sporcò anche i vestiti di quel liquido rosso acceso, diventato adesso purpureo: un marchio indelebile che, per quanti sforzi faceva, non riusciva a togliersi. Una grande macchia vermiglia che colava fino al suolo gli era apparsa sulla mano sinistra, mentre lui si alzava, prima lentamente, poi rapidamente accelerando, confuso, disgustato, terrorizzato e gridando aiuto; di nuovo. Stava piagnucolando, ancora, e sentì per l'ennesima volta quella voce che lo richiamava: “è colpa tua Adrian, soltanto tua… sei _tu_ il mio assassino!”

Quel ronzio si faceva sempre più forte e il tono riconducibile a Kris si stava distorcendo, prima gracchiante, poi più grave, ancora più cupo, abissale. Il ragazzo era decisamente arrivato al limite: ormai aveva perso le speranze di capirci qualcosa e non gli restava altro da fare se non ridere; ridere come un idiota per aver pensato di poter fare qualcosa; per aver creduto, invano, di poter cambiare il destino suo e quello degli altri. Chi era lui per decidere il futuro degli altri? Anzi, chi era lui per decidere il futuro di se stesso? In fondo \-parliamoci chiaramente \-era solo un insignificante microbo già eliminato dal suo mondo natio \-forse per sua igiene personale \-che si ritrovava lì, contagiato dal morbo della volontà, da quel desiderio, no, da quell’illusione di poter vincere Dio, o chi per esso, pensando di scavalcarlo e di attribuire impropriamente ed ereticamente quel dannato aggettivo “mio” alla Sua decisione. Non era stato lui a decidere di fare una vita vana e deplorevole; non era stato lui a decidere di morire in quel modo pietoso; non era stato lui a decidere di arrivare lì, in quell’inferno mascherato da purgatorio; non era stato lui a scegliere di penare per una compagnia rivelatasi più problematica che utile; non era stato lui a decidere di aver buttato non la Sua prima, ma la Sua seconda vita. Chi si credeva di essere? Figlio del Nulla: ecco che cos’era. 

Ecco chi sei Adrian, devi solo accettarlo. 

Doveva solo accettarlo e maledire chi lo aveva messo al mondo: tanto, nemmeno quello era responsabilità sua. A quel punto, prese di nuovo la spada che lo aveva già trafitto una volta, questa volta già posta ai suoi piedi ed iniziò, con occhi indifferenti, a tagliare ogni arto uno ad uno, a cominciare dalle gambe, recidendo la carne senza fatica: per qualche motivo non sentiva nemmeno il dolore fisico, o forse non gli interessava patire ancora. Rimasto con un solo braccio, si recise il capo e, col cranio mozzato, rotolando sul pavimento, restò a fissare ancora per qualche secondo la scena che aveva davanti: per un attimo chiuse le palpebre e Kris si era già ricomposta, accovacciata davanti a lui. Gli accarezzava con la mano il capo con sguardo sereno. Per un istante il suo volto cambiò in quello di un'altra persona, ma non riuscì a vedere chi fosse.

Si risvegliò, ma era ancora legato. Questa volta, però, nonostante l’esperienza, era più preoccupato che spaventato ed iniziò a dimenarsi freneticamente, tentando di sfuggire alle viridi catene che lo stringevano, ma invano. Era ormai convinto del fatto che quel sogno fosse davvero la realtà: una parte di lui era \-o tentava di essere \-realista e lo vedeva come impossibile, ma con tutto ciò che aveva passato, come poteva non pensare di credere anche a quest’altra visione. A quel punto però, a che pro affaticarsi tanto per liberarsi? Non sarebbe riuscito a cambiare nulla, debole ed impotente com’era: un granello di sabbia, da solo, non potrà mai fermarne la feroce tempesta. Si fermò un attimo: le braccia iniziavano a far male e gli si stavano addormentando le gambe. Anche se non avesse avuto intenzione di tentare di salvare Kris, restare in quella posizione scomoda non era sicuramente il suo obiettivo. Fece un respirò e riprese a pensare con maggiore lucidità, come al suo solito. Il primo pensiero che gli era venuto in mente era quello di usare la sua miracolosa sfera verde per uscire dalla corda. Allora generò la palla con il suo potere elementale tra il suo petto e la fune. Concentrandosi intensamente, riuscì a farla esplodere, generando una moderata folata di vento, ma abbastanza forte da far allentare la corda in modo tale da sgusciare fuori dalla morsa che lo teneva stretto. Arrivato ai piedi del tronco dell’albero al quale era stato legato, si alzò, scavalcò i residui della corda e si sedette a terra, gambe incrociate. Meditare sarebbe una parola troppo sofisticata per descrivere il suo concentrarsi su quel brusio che gli ronzava nel cervello, come un insetto che non smetteva di assillare una povera anima che tenta disperatamente di godersi il suo piatto del giorno. Ma che doveva godersi lui ora? Nulla più gli era rimasto. D’altronde, con cosa era partito? Niente altrettanto. Eppure, quel frastuono dissonante a poco a poco si tramutava in un sentimento inconfondibile: noia. “Che stai facendo con le mani in mano? Potresti fare qualcosa!” era la frase che più volte si ripeteva in situazioni analoghe a quella, ma c’era davvero qualcosa che lui potesse fare? Era inerme, spossato, stanco; insomma, era lui: era lui il problema. Volere è potere, ma lui sentiva di non avere nulla in potestà. Eppure era lui stesso ad aver deciso che le cose stavano in quel modo. Che idiota: meno faceva, più si convinceva di saper fare di meno e così il ciclo continuava, senza via d’uscita. Non sapendo come rompere questa catena, iniziò a girovagare attorno al luogo del futuro delitto, finché, giusto per curiosità, arrivato davanti alla finestra, si mise di nuovo sulle punte per sbirciare da essa ed ecco che la stessa scena del sogno si era palesata dinanzi a lui. La ragazza era tenuta al collo da Badalisk, il quale stava facendo pressione contro il muro, creando una crepa in quest’ultimo. Aveva anche notato gli stessi particolari di quella visione, come gli stivali o la cintura dell’aggressore. Non prometteva bene: intanto Kris non riusciva a parlare, visto che le mancava quasi del tutto il fiato e anche Adrian iniziava a sentire come se la sua trachea si stesse comprimendo, provocandogli un forte senso di asfissia. Tutto tornava. Fu allora che la sua vista si offuscò, facendogli apparire una visione a tratti onirica: davanti a lui vi erano tre figure femminili, tutte che sedevano su dei seggi poggiati sul nulla, intente a lavorare un filo così sottile da sembrare traslucido. La prima cosa che notò era che erano di dimensioni mastodontiche e che lui ora era appoggiato su una culla che dolcemente dondolava. Alzando lo sguardo, vide che le tre donne avevano tutte le facce di persone a lui ben note: a sinistra vi era sua madre, che tesseva il filo con dolcezza; al centro vi era Minerva, che girava il fuso, con uno sguardo quasi intimidatorio, come se stesse sul punto di aggredire Adrian. Infine, a destra, c’era Kris, che non faceva assolutamente niente, intenta soltanto a fissare il ragazzo negli occhi, penetrando le sue orbite con delle iridi simili al mare calmo, mentre si prepara a rigettare un’onda imponente. Di fianco a lei vi era un tavolo, anch’esso sospeso nel vuoto, con un arnese poggiato sopra di esso. Lui non poteva capire di cosa si trattasse, finché la sua tanto amata compagna non lo prese con la mano sinistra: era la Kyuryu. Alzandola verso il soffitto tinto di nero, senza un minimo sforzo, restò ferma in quella posizione per un po’ di tempo. Secondi? Minuti? Ore? Adrian non lo sapeva; non poteva saperlo: non riusciva a capire quanti attimi fossero passati da quando era iniziata la visione ed era proprio quello ad angosciarlo più del resto. Sembrava davvero un’eternità e l’ansia dell’attesa lo stava logorando nel profondo. Finalmente la ragazza aveva iniziato ad abbassare la spada, ma lentamente, quasi come se stesse prolungando il movimento di proposito, fino a quando non raggiunse distanza zero dal filo, ma non lo tagliò. Al contrario, alzò di scatto la spada e, con un sorriso, la abbassò di scatto per recidere il tessuto. Ad un istante prima del taglio, gli occhi di Adrian si appannarono nuovamente: una fitta nebbia nebulosa gli si era parata davanti e piano piano si stava dissolvendo, rivelando una quantità innumerevole di scie variopinte e punti sgargianti che affioravano rapidamente alla sua vista, quasi accecandolo. Eppure, quell’effetto ottico non lo stava infastidendo troppo. Al contrario, si era ormai abituato e, una volta terminato, si ritrovò ancora una volta davanti alla finestra della casa di Kris.