Con un sorriso disperato guardò dritto davanti a sé: 

“Ci risiamo? Ancora? Per quante volte dovrò rivedere quest’immagine? Ma davvero me lo merito?”

Il suo tono di voce si alzò, nonostante non stesse parlando con nessuno.

\-Ma almeno mostrati, dico io, dimmelo in faccia se ti ho fatto qualcosa, Badalisk! MOSTRATI, CRISTO! NON NE POSSO PIÙ! -

Era un caso perso: oramai parlava anche da solo nei suoi sogni. 

\-Ripetiamo tutto per una terza volta? E ripetiamolo! -

Esclamò infuriato lui, mentre entrava nell’edificio, sbattendo la porta con un calcio, facendola aprire (il tutto grazie alla potenza donatagli dal sogno). Dinanzi a lui giaceva il cadavere di Kris, che, come la seconda volta, si alternava alla sua versione ancora in vita in un batter d’occhio. Questa volta, però, Adrian si era decisamente rotto i coglioni, così, superando quello scempio, andò dritto nell’armeria. In seguito, prese la Kyuryu e ritornò nel salone. La ragazza, intanto, si era fossilizzata nell’istante dove era viva. La stava guardando con aria sprezzante, mentre aveva fissa una sola immagine: quel dannatissimo sorriso che lo aveva tormentato per mesi e che stava ancora su quell’aborto che era rimasto di una persona in cui un tempo riponeva qualche speranza. Con un colpo secco, le recise il capo, poi gli arti, uno dopo l’altro, poi li divise in tanti altri pezzi, sempre più piccoli. Il sangue sgorgava a fiotti e Adrian si stava letteralmente macchiando del delitto che stava commettendo. Ma non bastava: lui era il carnefice, giusto? Continuò perciò a martoriare quel cadavere, finché il volto non era più riconoscibile e le membra a stento si potevano dire umane. Fiumi scarlatti avevano invaso la stanza, la sua bocca sapeva di ferro, ma lui, immobile davanti all’eccidio, restava ritto, con ancora l’arma in mano. Poteva uccidersi di nuovo, come aveva fatto prima, ma non sarebbe cambiato nulla: la vita di una persona non è così importante per il cosmo. Aveva adempito al suo compito, o così credeva, ma a chi importa? Se Kris doveva morire, chi era lui per cambiare le cose? Sempre lo stesso discorso, Adrian, ci sono cose che dipendono da te e cose che non dipendono da te e lo sai bene questo. Arrenditi. Lo hai già fatto. Con quel briciolo di rabbia che gli era rimasta in corpo scagliò lontano la spada, che andò a finire sulla finestra della casa, rompendola. Da quel varco apparve uno strano portale: un rombo contenente uno spazio interamente nero, dove nessuna luce sembrava poter entrare. Si voltò a guardarlo, poi si avvicinò e vide che c’era qualcosa dall’altra parte: era una figura terrificante, madida di sangue, con un buco a forma romboidale al centro delle tempie, dentro il quale c’era semplicemente un occhio la cui pupilla riempiva tutto l’iride, ingolfandolo in un’oscurità aberrante. Qualche cosa di deforme sembrava muoversi al suo interno, ma Adrian non ci fece troppo caso, dato che aveva riconosciuto chi aveva davanti: era lui. Un brivido lo attraversò del tutto, ma non ebbe nemmeno il tempo di spaventarsi: la voragine che aveva sul volto sembrava allargarsi sempre di più, finchè non lo inghiottì del tutto. Si trovò immerso, sospeso nel vuoto, nel luogo più tetro che avesse mai visto in vita sua. Poi, lo stesso occhio di prima, ma di dimensioni colossali, grande cento, mille volte lui, s'aprì si chiuse nel nulla. E una sola frase, marchiata nell’iride di Adrian, vibrava nell’etere rovente:

“Aliena vitia in oculis habemus, a tergo nostra sunt.”

  

Tornò il respiro, finalmente: era di nuovo fuori dalla casa di Kris. Gli tremavano le mani e le gambe; aveva l’affanno e gli occhi sbarrati verso la finestra. Mise gradualmente a fuoco e osservò la solita scena. Non voleva più stare lì a guardare, gli stava venendo la nausea. Così decise di andarsene, abbandonando totalmente il pensiero di salvare la sua ormai prossima a morire compagna: se era destino che sarebbe morta, perché provarci? Oramai lo aveva visto per 3 volte, e 3 indizi fanno una prova. Ripensò alle visioni che aveva avuto e si chiese quale fosse il nesso tra quelle tre donne dalle dimensioni colossali che lo osservavano, ma non riuscì a trovarlo. Gli ricordavano le Parche, ma se così fosse, perché era Kris quella a tagliare il filo? E, soprattutto, era il suo? Non era lei a dover morire per mano sua? Si guardò le mani e notò che sul dorso di quella sinistra c’era una piccola voglia scura, ma non ricordava di averla avuta prima. In ogni caso, doveva lasciar perdere e andare avanti, ma non era facile da accettare, ovviamente: sarebbe tornato a stare da solo. La cosa non gli dispiaceva troppo, ma sarebbe stato comunque difficile orientarsi in un mondo a lui totalmente alieno. Intanto, ritornato nel suo “letto”, in mezzo ad una strada, poteva finalmente provare a dormire sonni tranquilli. Voleva solo un po’ di pace, uno stacco da quelle rocambolesche e assurde imprese che non gli avevano lasciato nient’altro che ansie e delusioni. Voleva dormire, serenamente, almeno per una volta.

Peccato, però, che un rumore di vetri rotti squarciò il silenzio della notte: il ragazzo, terrorizzato, saltò in aria e si mosse per capire cosa fosse. Fu allora che capì subito che i suoi incubi sarebbero ricominciati a breve: una ragazza dai capelli blu graffiata sul viso e con una spada esageratamente grande sulla sua schiena era appena saltata fuori in maniera dirompente dalla finestra d'una casa. In quel momento i frammenti di vetro stavano volando da tutte le parti, coprendo il suo viso, ma aveva capito benissimo chi era. Non c’erano dubbi: quella bastarda di Kris era fuggita. Ma non era la sola, infatti anche Badalisk la stava seguendo a tutta velocità. “Che faccio?” Prima domanda effettivamente sensata che c’era da porsi in quella situazione. Poteva lasciar perdere tutto, tornare a dormire e far finta di non aver mai conosciuto quell’isterica; oppure… rischiare la vita come un idiota per provare a cambiare le sorti di un futuro apparentemente immutabile. Sì, ma quale folle lo farebbe? La scelta \-ovviamente \-razionale era palesemente la prima e, in quanto pensatore lucido, Adrian si era girato e se n’era andato indie… _ah no_?! Nel frattempo le sue gambe si erano mosse più veloci della sua mente ed era schizzato come un fulmine (con dovute limitazioni) nella stessa direzione di quei due. Non sarebbe mai riuscito a stare al loro passo, ma allora perché cazzo continuava a correre? Col favore della notte, era intanto riuscito a mimetizzarsi mentre, rotolando da una parte e dall’altra, li spiava da lontano, tentando di mantenere pur sempre una distanza sufficiente per osservarli: gli altri oramai si erano diretti in vicoli angusti della città, al riparo dallo sguardo dei civili. Era evidente che stavano cercando di evitare l’attenzione del resto dei cittadini, specie a quell’ora. Ma quel ragazzo era diventato davvero un treno: non sembrava fermarsi nemmeno appresso ai loro movimenti spericolati. Era più forte di lui, animato da un’energia apparentemente illimitata, come se un’incontrollabile ed inspiegabile forza lo stesse attirando verso quel frenetico caos. Dopo un lungo inseguimento, la ragazza si fermò davanti ad un muro, ormai senza vie d’uscita. 

\-Finalmente Köster , ora dammi la spada, altrimenti solo Dio saprà quello che succederà a te! -

disse Badalisk, con il suo solito fare intimidatorio, mentre si avvicinava con un ghigno a passo lento verso di lei.

\-Ma non eri tu Dio o sbaglio? -

Ridacchiò Kris, con tutta la faccia rovinata, nonostante fosse in una situazione di grave pericolo. Fu la sua arroganza a metterla in difficoltà, visto che il tizio in nero l’aveva afferrata per il collo e sbattuta contro il muro esterno di un palazzo vicino, con tale vigore da far formare delle piccole crepe nel cemento. Era sempre la stessa scena che si parava davanti ad Adrian, che stava meticolosamente scrutando tutto dalla distanza: sarebbe stato in grado di sopportarla un’altra volta? Era un debole: non poteva fare niente e senza un’arma sarebbe stato certamente un suicidio affrontare il nemico, senza contare la sua inesperienza nel combattimento. Tutto era contro di lui e l’unica cosa che avrebbe potuto fare era stare fermo a guardare. Ma perchè diamine si era cacciato in quella questione? Non poteva restarsene in quel tugurio che sarebbe diventata casa sua? In fondo il letto di pietre non era così male, dai! Perché rischiare tanto, quando avrebbe potuto fare una vita molto più tranquilla di quella? Ma gli sarebbe piaciuta? Sentiva il cuore che stava straripando fiumi di sangue, irrorandoli in tutto il suo corpo. La sua testa stava lavorando molto più velocemente e con molta più intensità del solito, si sentiva… carico: adrenalina. Non aveva mai avvertito una sensazione di quel tipo, ma perché doveva succedere proprio in quel momento? Doveva tornare indietro, doveva andarsene e restare fermo a non fare nulla, tanto le cose non sarebbero cambiate, giusto? Ma chi è che metteva tutte quelle leggi? Chi è che stabiliva cosa poteva e cosa non poteva fare? E se anche lui, granello di sabbia, si fosse davvero staccato la tempesta, forse sì, quella sarebbe continuata ugualmente, ma lui no: sarebbe diventato libero da quel vortice diretto verso la rovina; si sarebbe lanciato nel vero caos del mondo. Era pronto per fare quel passo? Era sicuro di voler fare quel passo? Il petto era diventato uno strumento a percussione che rimbombava con insistenza quel battito continuo. Le mani tremavano di nuovo, ma questa volta non perché paralizzate, ma perché desiderose, bramose di agire. Fu proprio in quel momento che un pensiero gli balenò in testa: non era Kris a piacergli, né tutta quella serie continua di sofferenze che aveva patito, ma era proprio il continuare ad avere nuove esperienze, il perseguire in quella folle ricerca insensata di nuovi stimoli, che dopo 17 anni di vita \-sempre se tale si poteva definire per la sua staticità \-finalmente stava scoprendo e che stava amando come non aveva mai amato niente e nessuno. Aveva capito il senso di quella frase: “Aliena vitia in oculis habemus, a tergo nostra sunt.” Odiava Kris per la sua scioltezza e noncuranza, per il suo essere uno spirito indomabile e libero. Ma era proprio il suo vizio più grande: anche lui desiderava fermamente essere libero e non dover dipendere da nessuno, benché meno da un qualche ordine arbitrario che nemmeno si cura delle persone che governa. Non era più forte di lui, era proprio lui a voler cambiare tutto questo: non sarebbe mai riuscito a _vivere_ altrimenti. Per una volta, anche se non avrebbe fatto la differenza, poteva scegliere lui, poteva decidere lui cosa avrebbe fatto. Scattò, accelerò, sempre di più, sempre più velocemente, generò in successione una serie di sfere progressivamente sempre più vicine a lui mentre si muoveva e le detonava per darsi la spinta: stava raggiungendo una velocità tale che il vento che gli sferzava il viso lo stava logorando, ma lui resisteva. Per un attimo stava per esitare: aveva paura, ma di cosa? Era già morto una volta, una seconda non gli faceva tanto paura. Superò i suoi limiti, valicò i suoi pensieri, sradicò ogni dubbio dalla sua mente. Caricò la mano sinistra, strinse il pugno, mentre come un razzo schizzava rompendo i vetri delle case vicine. Così accecato dalla brezza, che non riusciva nemmeno a vedere il volto confuso di Badalisk, prima di sferrargli il sinistro più soddisfacente che avesse mai tirato in vita sua. Ed era anche il suo primo. E per la prima volta, ad istanti prima di colpirlo, un sorriso, genuino, gli brillava sul viso e gridò: “SCUSATE PER IL RITARDO!”. Le nocche urtarono quel viso spesso come una corteccia ed un boato uscì da quello scontro: la mano di Adrian stava sanguinando per l’impatto, ma lui continuava a generare sfere su sfere dietro di lui, che lo gettavano sempre più verso il suo avversario. I suoi muscoli erano tutti tesi all’unisono e il corpo vibrava costantemente. Lanciò un altro urlo e continuò a spingere contro Badalisk. Non aveva fiato nei polmoni, non aveva più la forza di reggersi in piedi, non aveva più la calma per pensare, ma aveva la determinazione di dire: “CRISTO KRIS, COSA ASPETTI?”

La sua voce fece tremare le vetrate di tutti i palazzi circostanti: non si era accorto neppure lui del volume a cui aveva lanciato quel grido. Ancora con la stessa espressione di prima, con il pugno assestato nella faccia del suo nemico, guardò dritto Kris negli occhi. La ragazza, nonostante fosse stata colta alla sprovvista, sfruttò l’occasione. Con una mossa di spada, la fece ruotare contro Badalisk, il quale, anche se non aveva subito danni effettivi da parte di Adrian, si era distratto sufficientemente per restare scoperto e non poté fare altro che pararsi con una mano. Kris non aveva alcuna speranza di uscire vincitrice da quello scontro, ma anche lei sembrava pienamente determinata come il suo compagno. Fece ancora più pressione con la lama e il tizio in nero dovette indietreggiare, mentre con l’altra mano libera scacciò Adrian verso il suolo. Il combattimento era di nuovo uno contro uno, ma la ragazza aveva avuto un’occasione d’oro e non poteva sprecarla così tanto facilmente. Prese il suo compagno sottobraccio, praticamente moribondo, con l’intero braccio sinistro che zampillava sangue da ogni dove, e fuggì, approfittando dello stato di stordimento di Badalisk. Purtroppo però, non servì a molto, poiché il loro nemico li aveva raggiunti in tempo zero. Questa volta era più infuriato che mai.

\-Come diavolo osate, plebei, attaccare me? Non saranno certo i vostri trucchi a salvarvi dall’ira divina! Arrendetevi. -

Stava ancora ansimando, quando indicò con un dito Adrian, ormai svenuto e gli gridò contro.

\-TU! Hai il coraggio di offendere chi tu non sei nemmeno degno di nominare, ma poi crolli tanto facilmente? Facile per un cane come te abbaiare! -

Incrociò le mani, guardando verso il suolo con fare disgustato.

\-Non puoi nulla contro il fato. -

In quel momento il ragazzo riprese in qualche modo conoscenza ed esordì:

”Eheh, non direi.”

Si scollò dal braccio di Kris, rimettendosi in sesto, anche se non era decisamente capace di farlo.

\-Tu non sei affatto Dio: l’ho già sconfitto. -

La ragazza al suo fianco era molto confusa: come faceva ancora a reggersi in piedi, com’era arrivato lì da loro e che cazzo stava dicendo?

\-Io l’ho visto il futuro, ne sono certo. \-

continuò lui, aggiustando la sua postura

\-E io stesso l’ho cambiato! -

Sul suo volto, nonostante la stanchezza e la mancanza di forze, era dipinta un’espressione di vittoria: era convinto, per qualche motivo, di aver vinto; dentro di sé, dopo essere stato traumatizzato dai suoi sogni, avendo constatato che quelle visioni erano solo tali, si sentiva sollevato. Era riuscito, però, soltanto a ritardare il problema, non a risolverlo: lui non ci pensava in quel momento e non voleva pensarci, ma lo sapeva. Il suo unico obiettivo attualmente era uscire da quella situazione e voleva farlo secondo le sue regole.

\-Allora, se vogliamo chiamarti Dio, facciamolo. Dunque “Dio”, come ci si sente quando un mortale ti batte in astuzia? Forse pensavi che non mi sarei accorto del veleno? -

“Veleno? Quale veleno?” Pensò Kris.

\-Il nome “Badalisk” è palesemente un riferimento al Badalisco, creatura mitologica dotata di un forte veleno. Forse dovevi nascondere meglio i tuoi di trucchi, piuttosto che criticare i nostri. Quando ci siamo incontrati per la prima volta, davanti all’Hamadryas, ci hai attaccati con quella mossa distruttiva all’inizio: probabilmente sarà stato lì che sono stato infettato dalla tua tossina. Non so bene gli effetti di quest’ultima, ma sono certo che è stata quella ad indebolirmi, visto che mi sento peggio del solito ogni secondo che passa. Ma questo non basta per fermarmi! -

Il tizio in nero applaudì lentamente, in modo ironico, per poi congratularsi con lui. 

\-Bene bene, forse ti ho lievemente sottovalutato, ma piuttosto dovresti chiederti come faccia a sapere chi sei, Adrian. -
\-Di questo non ne sono sicuro, ma troverò una risposta al riguardo, stanne certo. Dopo aver battuto Dio, risolvere questo problema sarà di gran lunga più facile -

Il suo ego stava diventando sempre più forte, ma era solo una tattica per far abbassare la guardia a Badalisk. Non credeva davvero a tutto quello che diceva, ma forse c’era anche un solo pizzico di verità nelle sue parole. 

\-Continui a ripeterlo, ma che cosa vai blaterando dicendo di “aver sconfitto Dio”? Pensi di essere superiore a lui? Ingenuo, devi ancora crescere evidentemente. -
\-Ho visto morire te, Kris. Per 3 volte di fila. -

Rispose, guardando dritto negli occhi la diretta interessata: il suo sguardo era irremovibile, ma celava un ancora sopita angoscia nel ricordare quell’evento.

\-E per due volte \-

aggiunse

\-Mi sono tolto la vita, con la stessa spada che ora tieni in mano. -

La ragazza era piuttosto turbata: per prima cosa, era stupita e al contempo lusingata dalla dedizione che lui provava nei suoi confronti, tale da renderla parte attiva dei suoi sogni, nonostante lo avesse abbandonato in un modo tanto brutale dopo un periodo di frequentazione relativamente breve. Secondo, l’aveva vista morire, ma non era morta, quindi effettivamente qualcosa era cambiato; eppure e soprattutto, perché mai i suoi sogni dovrebbero raccontare la verità, o in questo caso, il futuro?

\-So cosa stai pensando: “Dovrei fidarmi di lui? L’ho abbandonato e ora vorrà vendicarsi o qualcosa del genere”; ma sappi che quello che provo nei tuoi confronti non è risentimento o rabbia. Ok, forse sono un po’ irritato, ma non tanto da vendicarmi per quello che mi hai fatto. Il motivo? Ho capito che mi piace fare questo, in fondo. Allo stesso modo credo che sia proprio questo il motivo del perché tu mi abbia salvato pochi secondi fa, nonostante il modo in cui tu mi abbia trattato prima, ma sono contento tutto sommato: almeno mi hai dimostrato che sotto sotto ci tieni a me, anche solo per piacere tuo. -

Con quelle parole, Adrian aveva lasciato Kris immobile. Lo stava guardando con occhi che accennavano quasi ad una sorta di tristezza, ma al ragazzo non era ben chiaro cosa volesse comunicargli in quel momento. Forse c’era ancora una speranza per quei due, ma il vero problema era che non sapevano ancora come uscire da quella situazione decisamente tesa. Nel frattempo Badalisk era rimasto a braccia conserte ad osservare il discorso.

\-Ne ero certo… mio caro Adrian, tu sei un Soul Reader! -

Abbassò il capo, per poi continuare sottovoce: 

“Come al solito, tutti i bastardi lo sono.”

\-Che significa? -

Chiese il diretto interessato.

\-In breve sono un tipo di persone speciali che sono in grado di fare sogni premonitori: spesso sono confusi, ma nascondono sempre un fondo di verità. Probabilmente il mio veleno non ha fatto altro che deturpare le tue visioni, facendole diventare degli incubi e facendo avverare quei sogni solo in parte. -
\-Un momento, perché ci stai dando tutte queste informazioni? -
\-Immagino tu voglia fare una trattativa, o mi sbaglio? Di certo, se vi è rimasto ancora un briciolo di acume, avrete constatato che sono un avversario decisamente non alla vostra portata, in quanto, d’altronde, una divinità. -

Alla storia della divinità il ragazzo non sembrava dare molto credito: lui era certo che non potesse essere un Dio, in quanto avrebbe potuto fare molto di più che semplici attacchi veleniferi e molto probabilmente non avrebbe rivelato tanto facilmente la sua reale identità.

\-Ci hai preso in pieno: senti -

Iniziò a dire quest’ultimo, riacquistando la calma flemma di prima.

\-Facciamo un patto.
\-ASPETTA! -

Esclamò Kris

\-Prima dai la colpa a me dicendo che avevo sbagliato a fidarmi della Confederazione e poi vuoi trattare con loro? -
\-Preferisci che ti ammazzino e che poi uccidano anche me per averti dato una mano a suicidarti? -
\-Beh, no, ma non andrebbe contro il tuo codice morale o qualcosa del genere? -
\-Di che parli? Io ragiono in base a cosa mi sembra utile, non secondo altri parametri. -

La ragazza era rimasta un attimo confusa dalle parole del suo compagno, ma aveva ragione: non avevano molta scelta.

\-Noi ti daremo la spada, ma a due condizioni: 

Primo, non te la consegneremo finchè non avremo completato il nostro obiettivo e, secondo, dovrai aiutarci a perseguire quest’ultimo, che consiste proprio nell’arrivare al paradiso. -

Il suo sguardo era pieno di eccitazione; non stava più nella pelle di continuare il suo viaggio, ma questa volta sarebbe stato diverso, perché aveva scoperto un dettaglio che lo aveva cambiato del tutto: poteva vedere il futuro e, conoscendo il passato, avrebbe cambiato il presente.