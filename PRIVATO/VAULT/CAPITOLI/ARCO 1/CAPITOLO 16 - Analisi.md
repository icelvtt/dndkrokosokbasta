\-Allora, che ne pensi? -

Stette qualche secondo fermo a pensare.
 \- Accetto; ma se non manterrete i patti, non esiterò a farveli rispettare con la forza, anche a costo della vostra vita. -

Adrian aveva un’espressione sorridente, non sembrava essersi minimamente scomposto per quell’affermazione, anzi, gli tendeva la mano, salda, aspettando una risposta.

\- Sei proprio un folle, Utino. -
Ridacchiò

\- Stai facendo un patto col demonio. -
\- Perdonami, non eri un dio? -
Imitò prontamente la sua stessa espressione

\- E poi potrei dire lo stesso di te: stai facendo un patto con Colui che ha sconfitto il Fato, non ti fa un po’ paura, dio? -

Badalisk era un leggermente stizzito dalla provocazione, ma mantenendo un sorriso forzato e con una stretta di mano poderosa - che a stento stritolava la mano del ragazzo - consolidarono l’accordo.

Kris stava guardando quella scena con uno sguardo indeciso tra preoccupazione, sollievo, speranza e totale smarrimento: la loro unica via di uscita pareva essere quella, ma quanto si potevano fidare di lui e poi perché Adrian era così sicuro tutto d’un tratto? Dov’era finito il piagnucolone di prima? Che cosa significavano quei sogni: sarebbe morta davvero di nuovo? Adesso non solo aveva paura della presenza di Badalisk, ma sembrava leggermente intimorita allo stesso tempo dal suo stesso compagno che per tutto questo tempo le era parso solo come un bambino particolarmente dotato: non avrebbe mai detto che sarebbe stato capace di portare sul suo volto tutta quella sicurezza.

\- In fondo il mio dovere è quello di recuperare l’ElementalAux, quindi farò di tutto per soddisfarlo. -

Continuò il tizio in nero, lasciando la presa dalla mano di Adrian, che questi dovette scuotere un attimo per farle riprendere sensibilità.

\- Solo una cosa, Badalisk, dato che oramai stiamo dalla stessa parte e che so che tu non sei realmente un dio… .-

L'altro lo interruppe, alzando leggermente il tono di voce.

\- Io sono un dio, ci arrivi o no? -
\- Sì, va bene, comunque sia, visto che almeno su di me la tua storiella non fa effetto, mi puoi piuttosto dire come hai fatto a sapere il mio nome? -
\- Ti svelerò l'arcano se ci tieni così tanto: mi è bastato fare un Soul Inspect su di te, gioco da principianti. -
\- Quindi lo ammetti che non sei un dio! -
\- Prima volevo solo che credessi alle mie parole, per questo l'ho portato come esempio della mia natura divina; ma a quanto pare sei un mortale eccessivamente testardo anche per i vostri standard. -
\- Scusate! -

Intervenne con inflessione sospesa la ragazza, che era rimasta muta da un bel po’.

\- Intanto che discutete avviamoci verso casa: è tardi e dobbiamo sistemare il casino che Badalisk ha causato. -

Nel mentre iniziavano a sentirsi dei rumori di passi che aumentavano progressivamente verso la posizione dei tre.

\- Merda, si saranno svegliati! Grazie a te Adrian per aver gridato come un bambino! -

Continuò lei, ma lui la ignorò.

\- Muoviamoci, su, o potremmo finire davvero nei casini! -

Nonostante le sue parole non ricevevano risposte, i due si mossero verso la ragazza continuando a guardarsi reciprocamente: Badalisk con un sottotono di rabbia, anche se ben celata; Adrian con un ghigno a malapena accennato sul suo viso inesperto all'arguzia.

E così seguirono le parole di Kris: una volta arrivati nella sua dimora, il loro nuovo alleato estrasse dei germogli da una tasca della sua tunica per poi posarli sulla finestra rotta, accostandoli ai frammenti di quest'ultima che erano caduti per terra. Usando il suo potere elementale, questi crebbero, formando un amalgama di piante così fitto che aveva saldato perfettamente i vari pezzi rotti con il resto dell'infisso.

Dopodiché si sedettero tutti e tre sul divano: l'uomo in nero si piazzò di fianco ad Adrian, ma a una ventina di centimetri di distanza, lasciando il ragazzo in mezzo tra lui e Kris.

\- Potresti spiegarmi meglio questo concetto di Soul Inspect? -

Chiese Adrian, rivolgendosi a Badalisk: aveva leggermente ritratto quel ghigno dal suo viso, lasciando spazio a un'espressione più concentrata e riflessiva. Sembrava più intento a voler capire di più sulla vicenda, piuttosto che a istigare la presunta divinità.

\- Guarda che so pure io che cos'è! - 

Irruppe la ragazza, attirando l'attenzione del compagno

\- Spiega. -
\- È lo stesso principio del Soul Analysis, solo che viene applicato da te su altre persone: insomma, io posso vedere i tuoi dati che prenderesti da un Soul Analysis. Basta dire “Soul Inspect” riferendomi a una persona e mi apparirà la stessa schermata, ma con le sue informazioni, non con le mie. -
\- Fammici provare subito allora. -

Adrian disse la formula ad alta voce, puntando il dito contro la ragazza e gli apparvero le seguenti informazioni:

*Nome: Kristine                                                                                                              Cognome: Köster  

*Elemento: ?????                                                                                                              Stile: Oplis

*Tempo trascorso a Iona: 3 mesi                                                                                  Biografia: --\-


\- Kristine? Certo che “nomen omen” non è sempre vero. -

Notò il ragazzo, ma poi si soffermò su un altro dettaglio: 

\- Un momento, perché la sezione “Elemento” è bloccata? Fammi riprovare con te Badalisk, Soul Inspect! \-

Si girò verso di lui e, sempre con lo stesso effetto, uscì fuori una nuova schermata:

*Nome: Badalisk                                                                                                    Cognome: ???

*Elemento: ?????                                                                                                              Stile: Oplis

*Tempo trascorso a Iona: 13 anni                                                           Biografia: Un dio, in un mondo di atei. 

\- Come hai fatto a mettere una biografia? La tua non è proprio il massimo, ma sembra figa come idea! Ma poi scusa non hai un cognome? -

Chiese Kris, incuriosita da quel piccolo particolare.

\- Non è questo quello che ci interessa. \-

Constatò Adrian

\- Il suo elemento è sempre bloccato, perché?-

A quel punto il nuovo arrivato si rivolse verso di loro. 

\- Utino, i Soul Reader, oltre a fare sogni premonitori, hanno altre due caratteristiche: i loro sottoelementi non sono quelli relativi al loro elemento di partenza e in più, i loro elementi base sono ignoti a chiunque provi ad usare il Soul Inspect su di loro, ma questa cosa vale anche per loro stessi, quindi non possono vedere l’elemento degli altri. -

\- Cos’è un sottoelemento? -

Domandarono entrambi all'unisono.

\- Non sapete ancora padroneggiare il vostro elemento primario, quindi questo discorso converrebbe affrontarlo quando sarete già abbastanza pronti, ergo tra qualche anno di preparazione giudicando il vostro attuale livello. Per il momento vedete di concentrarvi sulle questioni più basilari. -

Adrian aveva capito perfettamente la sua spiegazione, ma gli era appena balenata in mente un'idea alquanto azzardata: se lui non poteva sapere il suo elemento e viceversa, visto che non ha potuto osservare il modo con il quale si era liberato dalla sua fune energetica e contando sul fatto che nessuno è a conoscenza del suo elemento oltre Kris, avrebbe potuto usare questo fattore a suo vantaggio, se casomai fosse tornato utile. Per il momento, alla fine, tutto ciò che doveva fare sarebbe stato non far capire a Badalisk il suo elemento: d'altronde, essendo capace di generare soltanto sfere di quel tipo - data la precarietà delle sue abilità in quell'ambito - forse non sarebbero state attribuibili a un singolo elemento specifico e dunque l'uomo in nero non ci sarebbe arrivato da solo o, per lo meno, non subito. 

\- Un momento, quindi ci dovremmo allenare? -

Chiese Kris, piuttosto perplessa dalle affermazioni del figuro.

\- Ora come ora non siete decisamente in grado di fronteggiare nemici né al mio livello, né a quello della maggior parte delle altre persone con un minimo di esperienza nel combattimento. Ma non temete, ora avete un alleato che fa al caso vostro. -
\- Perché mai dovremmo diventare forti a combattere? Sinceramente non capisco ancora questa questione: non ci basterebbe semplicemente arrivare al Paradiso con un po' di diplomazia e basta, risparmieremmo la nostra pelle e quella degli altri, no? -

Intervenne Adrian, stanco solamente all'idea di dover continuare quel susseguirsi di scontri che lo avevano intrattenuto nell'ultimo periodo.

\-E tu credi che te lo lasceranno fare? Qui è la forza bruta che governa, Utino. Ovviamente ci sono interessi delle varie capitali e strette relazioni politiche con tradizioni millenarie, ma ciò non toglie che in un mondo dove i semplici umani di un tempo non sono di certo la norma, non si può pretendere di controllare tutto con la pura legge morale o con l'infame arte dell'oratoria che vedo degusti con tanto piacere. -
\- "Chi" non ce lo lascerebbe fare? -
\- Lascia perdere, non ti è dato saperlo ora. -

Il ragazzo non era riuscito a recuperare la dinamica di dialogo che si era instaurata in precedenza: il divario di informazioni sulla situazione in cui si trovavano lo metteva decisamente a disagio.

\- Capisco, in tal caso mi era venuto in mente un piano per poter guadagnare sia una buona reputazione in questo mondo, che per accrescere il nostro potere in senso più ampio. Prima di esporlo, però, posso farti una domanda? -
\- Sentiamo. -
\- Ho letto alcune insegne, mentre stavo nel palazzo della capitale, con su scritto “Presidentessa Minerva”: per caso la sua carica è elettiva? -
\- Si, perché me lo chiedi? -
\- Bene, come credevo, perché il mio intento è proprio quello di diventare il capo di stato di Meotidia. In questo modo avremmo sicuramente molto più potere tra le mani rispetto alla nostra condizione attuale e non dovremmo necessariamente ricorrere all'uso diretto della violenza, non ti pare?
\- Piano alquanto ambizioso: anche se ho i miei dubbi sul fatto che vogliano eleggere un maschio con la situazione politica attuale. -
\- Infatti è proprio per questo che mi serve il tuo aiuto, Kris, visto che formalmente, dovrai essere tu quella a essere eletta! -
\- IO? -

Esclamò lei a gran voce, estremamente confusa, leggermente irritata per non essere stata informata prima del suo ipotetico coinvolgimento in questo progetto, ma anche onorata di essere la candidata prescelta allo stesso tempo.

\- Sì, tu, vedi qualche altro essere con due cromosomi sessuali identici tra loro qui attorno a te? -

Rispose lui, ma quella si alzò in piedi, per poi gridargli addosso. 

\- Come cazzo mi hai… -

Lui era rimasto impassibile davanti a quella strigliata, guardando la ragazza dal basso verso l’alto con noncuranza. Nel mentre, Kris fu messa a tal punto in soggezione che troncò di netto la sua arringa e, dopo un attimo di paralisi, tornò a sedere tacitamente al suo posto a fissare il vuoto con la bocca ancora socchiusa. 

\- Come stavo dicendo... \-

Riprese, schiarendosi la voce

\- Dovremmo prenderci il consenso della maggior parte degli schiavi della popolazione: li ho visti in faccia e non penso affatto che stiano in ottime condizioni. In questo modo potremmo organizzare una rivolta e ribaltare l’intera città, spodestando l’attuale capo del governo. Deduco che il controllo di Meotidia sia esercitato anche nei suoi paraggi e non solo nel territorio circoscritto strettamente alla capitale, giusto?
\- Affermativo. -
\- Perfetto: infatti, mentre ero nella foresta a cacciare Riter, mi è parso di vedere un sentiero di terra battuta quando stavo tornando. Esiste un villaggio o qualcosa del genere in quella boscaglia? -

Badalisk si mise ad applaudire lentamente.

\- I miei complimenti Utino, hai davvero un’ottima vista ed un’egregia memoria, per essere un mortale. Ebbene sì, c’è un piccolo agglomerato cittadino tra gli alberi del bosco: si chiama Oudeteria. È un piccolo villaggio nato nell’anno 1489 P.M. ed è uno tra i più recenti centri abitati della zona di Meotidia. -
\- P.M.? -
\- Sta per Post Machis, ovvero la famosissima guerra tra gli dei. Ma che te lo spiego a fare, tanto sei entrato da poco qui, non capiresti di certo la magnitudo di quell'evento. Prendilo come una data di riferimento, come Avanti Cristo e Dopo Cristo nel mondo di prima. -

Adrian guardò con sguardo perplesso Badalisk, sgranando gli occhi. 

\- Aspetta, quindi tu sai del mondo di prima? -

\- Certo che so del mondo di prima: tutti veniamo da lì, o siamo discendenti delle persone di quel posto. D'altronde, perdonami caro, ma come avrei potuto parlare di "umani del tempo" altrimenti?Comunque sia, è meglio tenerlo segreto al pubblico, poiché visto che molti sono discendenti piuttosto remoti degli abitanti del nostro mondo, si scatenerebbe il caos per la caccia al Paradiso e noi chiaramente non vogliamo questo, giusto? -

Guardò il ragazzo con uno sguardo a dir poco inquietante, cristallizzando per un secondo i suoi due occhi lucenti su di lui, per poi procedere.

\- Siete anche stati sciocchi: come avrei potuto sapere del Paradiso se non fossi stato a conoscenza del mondo reale? Avete rischiato molto, anzi troppo. Ma ora ci sarò io a limitare le vostre idiozie, state tranquilli. -

La cosa decisamente non li aveva rassicurati, specialmente Adrian, che non si era minimamente reso conto di quanto si era esposto prima nominando il Paradiso: quei sogni davvero gli avevano dato alla testa.

Si alzò in piedi e si diresse poi verso il centro della stanza, voltando loro le spalle. 

\- Ho già capito dove vuoi andare a parare, Adrian. Credo che vi convenga andare a visitare quel posticino: infatti è diventato proprio un rifugio degli schiavi liberati o fuggiti dalla dittatura misandrica della capitale, magari lì vi potreste fare degli alleati. Mi piace il tuo piano, però: ardito, potenzialmente catastrofico e disastroso, con conseguenze possibilmente inimmaginabili, ma decisamente intrigante, davvero. Desidero saperne di più. -
\- Un attimo! -

Interruppe Kris, alzandosi di scatto, con voce marcata ma leggermente squillante.

\- Primo, io non ho mai detto che mi andava bene questa idea del cazzo che gli è venuta in mente a quel ratto da biblioteca con manie di protagonismo; secondo, non penso proprio che potremmo fidarci di te: che ti impedisce di voltarci le spalle e ucciderci di punto in bianco, eh? -
\- Köster, mia cara Köster... -

Replicò l’uomo, gettandole uno sguardo, fissando i suoi due rubini sgargianti su di lei: la luce della luna che attraversava la stanza si tingeva di rosso mentre gli sorvolava le iridi, riflettendo un bagliore dello stesso colore del sangue vivo. Sorrideva leggermente, ma il suo volto spariva quasi del tutto nella penombra, rendendo visibile solo la sua sagoma possente e il chiarore delle sue gemme orbitali.

\- Se avessi voluto uccidervi sareste già a marcire cinque metri sotto terra, mentre i vermi divorano con gola la poltiglia del vostro lurido corpo e l’intero mondo ha già cancellato la vostra insulsa, irrilevante e misera esistenza. Vi è stato dato il diritto di vivere e io rispetto questa decisione: dovreste ringraziare me se vi concedo ancora questa vita. Ma quando questo diritto sarà revocato non esiterò certo a prendermi ciò che mi spetta e non vedo proprio l'ora di ricordarmi quanto disprezzo voi irriverenti mortali, quando verrà il momento. -

Il tono era decisamente molto più deciso e piatto rispetto al modo in cui aveva conversato fino a quel momento. Kris deglutì, mentre Adrian tentò di continuare a mantenere la facciata di prima, anche se, alle radici della sua coscienza, stava tremando dalla paura anche lui. Chi erano queste persone che menzionava continuamente e perché ce l’avevano con loro? Avrebbe voluto chiederlo, ma sapeva che non avrebbe avuto altre informazioni. Di sicuro non era la situazione migliore possibile in cui trovarsi, ma non potevano fare diversamente, date le condizioni.

\- È tutto chiaro? -

I due ragazzi si guardarono prima in faccia l’un l’altra, per poi fissare Badalisk un attimo in silenzio. In seguito si alzò anche Adrian: esitarono entrambi, ma alla fine accettarono insieme questa nuova folle impresa. Ma prima, dovevano fare i conti con un’altra faccenda.