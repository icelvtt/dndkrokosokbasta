\- Elabora. -

Pretese Badalisk, decisamente sorpreso dalla mossa di Adrian, che ancora provava a rimettersi in sesto dal rinculo del suo stesso attacco.

Sogghignò, soddisfatto, ma, prima di parlare, si ricordò di un dettaglio:

\- Ho semplicemente generato due sfere nello stesso posto, così da utilizzare il loro impatto per creare un’onda d’urto. -

Aveva mentito: con un rapido sguardo fece cenno a Kris di stare al gioco e lei mosse il capo in segno d’assenso. Badalisk non poteva ancora sapere quale fosse il suo potere elementale - visto che il Soul Analysis non era stato in grado di decifrarlo - né lo aveva mai visto esprimersi con la sua sfera di vento, poiché era assente quando riuscì a liberarsi dalla sua gabbia di energia e non avrebbe mai prestato così tanta attenzione a quando era stato colpito dal suo pugno la sera scorsa.
L'altro non rispose, ma accennò ad un ghigno sbuffando. Intanto, la ragazza, determinata a surclassare nuovamente il suo compagno, era già riuscita a raddoppiare le dimensioni della sua sfera, che adesso stava alzando un polverone piuttosto denso attorno a sé.

\- Guardate qua stronzi! -

Kris scagliò la sua neonata creazione contro un albero, schizzando getti d’acqua da tutte le parti e  lasciandogli una crepa impressa, tale la pressione del liquido all’interno della sfera. Dopo la botta, il tronco cedette e si rovesciò di lato nella boscaglia.

\- Complimenti: almeno qualcuno qui è riuscito a seguire le mie indicazioni. -

Affermò l’istruttore.

\- Quanto a te, Adrian, credo che la strada più ottimale per te sia quella di non concentrarsi sulla forza bruta, bensì sull’ingegno, visto che della prima sei totalmente incapace. -
\- Ma guarda! Chi l’avrebbe mai detto? -

Esclamò, leggermente irritato. 

\- Come se non mi stessi esercitando su questo sin da quando sono venuto qui! -
\- Impegnati allora ad inventare una tua tecnica personale! -
\- Che intendi? -

Badalisk si avvicinò, ma prima di arrivare da Adrian svanì nel vuoto, per poi riapparire immediatamente da dietro un albero.

\- Qualcosa di questo genere: una tecnica personale è un’abilità che sfrutta a pieno potenziale il tuo elemento e che devia dalle normali capacità che tutti noi possediamo comunemente, come la creazione di una sfera elementale, ad esempio. Nel mio caso posso teletrasportarmi mediante gli alberi, ma ciò funziona solo se ce ne sono nelle vicinanze. -

Il ragazzo era un po’ perplesso.

\- Dovrei imparare a fare una cosa del genere? -
\- Il concetto di fondo resta lo stesso, ma varia in base al tuo elemento e alla tua attitudine ai 4 principi spiegati in precedenza. Nel mio caso quest’abilità è perfetta, perché, seppur la mia lieve carenza nella creazione, questa tecnica ne è pienamente esente. In tal modo posso sfruttare al meglio le mie altre tre capacità. -
\- Devo pensarci un attimo, anche perché ho ancora da raffinare gli altri ambiti, non solo la creazione. -
\- Fermi tutti! -

Gridò Kris, eccitata.

\- Anche io posso inventare una tecnica speciale? -
\- In teoria potresti. -
\- Allora voglio una corda! -
\- E a che cosa ti servirebbe una corda? -

Chiese Adrian, intimorito, ricordando l'ultima volta che l'aveva vista con una corda in mano.

\- Per strozzarti, mi sembra ovvio! -

Rispose mostrandogli i denti, mentre lui sgranò gli occhi.

\- Penserete dopo ai vostri battibecchi. Piuttosto, la tua idea non è del tutto assurda, Köster. -
\- Vuoi anche tu strozzarlo? -
\- No, mi riferivo alla corda in sé. Potrebbe essere un’arma efficace e alternativa al tuo ElementalAux. -
\- Ma io mi ci sono affezionata! -
\- Non potrai sempre dipendere da quel congegno: quello è lo strumento che tu devi usare, non viceversa. Comunque sia, dovresti avere una moderata abilità di Creazione per poter creare una fune. Pensa intensamente all’immagine che vuoi generare sul piano materiale e prova a portarla tra le tue mani. -
\- Un momento, dove sono finiti gli altri stadi di manifestazione elementale? Non dovevamo andare in ordine? -

Intervenne piuttosto confuso il ragazzo

\- Nel suo caso c’è bisogno solo di un decente ammontare di creatio e multiplex: il transfert non è necessario se il punto d’origine sono i palmi delle mani e l’animus potrebbe servirle solo nel caso in cui volesse dare dei comandi specifici alla corda. Se non le sono d’aiuto, è inutile focalizzarsi su aspetti poco rilevanti. -

Kris era un po’ riluttante all’idea di dover cambiare arma, ma un arnese secondario sarebbe potuto rivelarsi utile in futuro. Fece qualche passo indietro e provò ad immaginare una sorta di frusta, canalizzando poi quel pensiero tra i palmi delle sue mani. Chiuse quest’ultime, per poi attendere qualche secondo. Poi, tutto d’un tratto, distanziò di nuovo le braccia ed ecco che lentamente fuoriusciva un filo di energia luminescente di colore azzurro. Una volta estratto del tutto si sentì un suono metallico provenire da Kris, a seguito di una leggera esplosione di particelle d’acqua nell’aria. La frusta ora poggiava a terra e si muoveva come se fosse elastica, mentre emanava una luce pulsante continua, che si mescolava all’acqua che sembrava essere contenuta all’interno dell’arma, senza bordi, in continuo scorrimento. 

\-HAH! AL PRIMO TENTATIVO! -

Esclamò la ragazza e i presenti erano piuttosto sconvolti dalla straordinaria capacità di apprendimento di Kris: persino Badalisk, seppur mantenendo la solita compostezza, era visibilmente impressionato. Adrian restò in silenzio ad osservare, mentre l’altro disse:

“Davvero lodevole Köster, vorresti collaudare la tua…”

Non ebbe il tempo di finire la frase che la ragazza, con il suo solito sorriso in viso, aveva iniziato a sferrare una raffica di colpi contro l’istruttore. Questi però era in grado di schivarli con grande facilità, pur essendo stato colto alla sprovvista. Iniziò dunque un inseguimento: da un lato Kris tentava di avvicinarsi a Badalisk in maniera frenetica, ma quest’ultimo, indietreggiando lentamente, evitava ogni attacco con movimenti minimi. Quella ragazza però aveva un asso nella manica: avendo accorciato sufficientemente la distanza dall’avversario con la frusta, mentre era diretta in modo rettilineo verso Badalisk, questa virò improvvisamente, girandogli attorno. Per un solo istante l’uomo vestito di nero sembrava realmente sorpreso e, d’un tratto, si formò un laccio attorno a lui, che si strinse, avvolgendolo del tutto.

\- Allora? Che te ne pare?-

Esclamò la ragazza, sorridente e con una bella dose di soddisfazione stampata in viso, mentre tirava leggermente la corda per stringerla. 

\- Interessante, anzi, davvero notevole. -

\- Grazie, grazie! Ti ho sorpreso non è ve…-

La fermò.

\- Se non fosse che… -

La distanza a cui si era ridotta Kris era forse _troppo_ ridotta: con un rapido gesto di mano, l’istruttore afferrò per la faccia la ragazza e, girandosi repentinamente, la schiantò contro un albero che si trovava dietro di lui, causando un rumore tale da far levare in volo degli uccelli in lontananza.

\- Sei rimasta decisamente troppo scoperta. -

Concluse: la frusta d’acqua si era ormai sciolta in una serie di gocce sparse per l’aria, liberando così la morsa che teneva stretto Badalisk. 

\- Tutto a posto da voi? -

Gridò Adrian, il quale era rimasto ancora alla sua postazione iniziale, intento ad incrementare leggermente il diametro della sua sfera, mentre pensava ancora ad una tecnica da brevettare. Giunse incontro a loro e notò la composizione piuttosto familiare dei due: per un secondo vide impressa nei suoi occhi la stessa immagine del sogno della notte precedente, ma questa svanì immediatamente. Era rimasto un attimo bloccato, ma si riprese pochi attimi dopo: dopotutto, quello era stato soltanto un brutto incubo.

\- Affermativo. -

Rispose Badalisk, per poi lasciar andare la presa sulla testa di Kris, rivelando la crepa che questa aveva lasciato sul tronco dell’albero. La ragazza scivolò leggermente fino a toccare il suolo con le gambe molli e inerti e restò con la schiena a ridosso del legno per qualche secondo, ma poi si rialzò lentamente e si rimise in sesto per quanto poteva: il sorriso di sfida di poco fa era totalmente evaporato, rimpiazzato da uno sguardo incredulo e a tratti terrorizzato per la formidabile rapidità di quell'essere. Voleva parlare, ma era rimasta troppo stordita dall’impatto e perciò era ancora ferma e immobile a fissare il suo mentore da dietro, ansimando a intermittenza.

\- Dovresti evitare di fare mosse così avventate! -

Intervenne Adrian, accorso da lei per medicarla con qualche benda imbevuta di un liquido rossastro che si era portato dietro da casa. Mentre ne posava una sulla fronte, per placare la fuoriuscita del sangue, la ragazza era ancora totalmente attonita: era certa di aver visto per un attimo il suo avversario tentennare, ma, allo stesso tempo, la velocità disarmante con cui l’aveva colpita  e scagliata via sembrava contraddire l’affermazione di prima. Ma se fossero entrambe vere, ciò comporterebbe che i suoi riflessi erano decisamente lontani dall’umano. Non era decisamente lo stesso Badalisk che avevano affrontato nei sobborghi della città: molto probabilmente allora si stava solo trattenendo.

\- Oi, Kris! Riprenditi, su! Che succede? -

Continuava il ragazzo, mentre provava a scuoterla leggermente, ma fu bloccato dall’istruttore.

\- Lasciala stare in pace, è il tuo turno ora. -

Trasalì: visto il tentativo fallimentare di Kris, aveva ben chiaro che non avrebbe avuto alcuna possibilità di uscire indenne da un combattimento con Badalisk. Ma non poteva nemmeno ritirarsi: d’altronde questo era solo l’allenamento e non poteva sottrarsi già alle prime difficoltà. Si diede dei leggeri schiaffi sulle guance, per poi avvicinarsi lentamente all’uomo in nero.

\-Hai già in mente un’idea per la tua mossa? -
\-Mentre vi osservavo ho riflettuto un po’ e ho capito che non mi conviene puntare sulla creazione di oggetti complessi o di armi colossali, perché non saprei né gestirle, né avere la capacità necessaria per manifestarle. Perciò ho deciso di puntare sul transfert e sull’animus.

Generò con una relativa semplicità una sfera di energia verde opaca dal palmo della mano destra e la lanciò piuttosto lontano, di fronte a lui, alla stessa altezza delle sue spalle. Il globo era rimasto sospeso in aria.

\- Tutto qui? Una sfera fluttuante che non fa niente? -

Tese il braccio destro con il pugno chiuso verso la sfera, sorreggendolo con l’altro e, sforzandosi, questa iniziava a tornare verso di lui, aumentando gradualmente velocità, finché non arrivò ad un pelo dal palmo della mano di Adrian. L'istruttore sembrava incuriosito, perciò lasciò fare.

Lanciò di nuovo la sfera lontano, facendola tornare al punto di prima. Badalisk aveva già capito a cosa voleva arrivare. Stessa posizione di prima, solo che ora il ragazzo stava col palmo aperto. Lentamente, un forte calore iniziò a provenire dietro di lui, mentre davanti a lui l’atmosfera si stava raffreddando. Si generò una corrente di vento nella direzione della sfera ed ecco che i suoi piedi, strisciando, si muovevano verso di essa, spinti dall’aria stessa, per poi accelerare passo dopo passo, fino ad arrivare alla posizione stabilita. 

\- Mostrami come vorresti usarla praticamente. -

Adrian non ebbe neanche il tempo di replicare, che dovette mettersi immediatamente in guardia: l’altro aveva già creato una sfera di energia verde e l’aveva scagliata contro di lui. Fu un attimo: il ragazzo lanciò la sfera di prima lontano sferrandole un colpo con il dorso della mano e l’inseguì durante il suo tragitto, tendendo lo stesso braccio verso di essa. Stava letteralmente solcando il terreno sottostante senza nemmeno toccarlo, come se stesse levitando, e riuscì a schivare l’attacco: Adrian era stato decisamente molto più rapido di prima. Ci fu un’altra raffica di sfere di energia, adesso molteplici: non appena il ragazzo scansò la prima, ripetendo la stessa mossa di prima, l’altra gli era già alle calcagna, forzandolo a ripetere la manovra, ma era troppo distante dal globo per colpirla con la mano, essendo stato scagliato sopra di essa per la forte velocità alla quale si muoveva. Di scatto, le tirò un calcio, spedendola verso l’alto e, ponendo il palmo della mano verso di essa, si levò in cielo, mentre il proiettile nemico lo aveva a malapena sfiorato. Ecco che un’altra sfera si avvicinava a lui, costringendolo a ripetere la manovra, e così continuò a fare per un’altra decina di volte, riuscendo a controllare ogni volta in maniera più precisa la velocità dei propri spostamenti e le traiettorie della sfera. Alternava l’uso delle mani e delle gambe per respingere il globo, così da sfruttare al massimo ogni membra del suo corpo per reagire il prima possibile agli attacchi avversari. Sembrava quasi una danza: un proiettile si avvicinava, Adrian lo scrutava e immediatamente lanciava via la sua sfera, che lasciava una lieve traccia verde, indicando il tragitto che doveva percorrere il ragazzo; poi volgeva il suo braccio verso di essa e sfrecciava a velocità inaudita seguendo quel percorso e, non appena giungeva a destinazione, si preparava a colpire di nuovo quella stessa sfera, per ripetere la coreografia da capo. Mossa dopo mossa, questa stava diventando sempre più fluida e Adrian sembrava aver appreso rapidamente come destreggiarsi mentre era sospeso nel vuoto, visto che riusciva a controllare molto abilmente i suoi spostamenti anche a mezz’aria. Quello spettacolo però non poteva continuare in eterno: per quanto si stesse concentrando sempre più intensamente, si stava stancando gradualmente e a breve non sarebbe stato più in grado di sostenere ancora a lungo quella serie di acrobazie. Doveva assolutamente trovare un’apertura, ma non aveva molto tempo. Strizzò gli occhi e si mise ad analizzare tutta la radura attorno a sè: non c’erano punti di copertura, quindi non si sarebbe potuto andare a riparare; non c’erano alberi abbastanza vicini all'avversario da potergli far cadere addosso; il terreno circostante era prevalentemente spoglio. Poteva soltanto attaccarlo direttamente, ma sarebbe stata certamente una mossa suicida. Eppure, all’ennesimo proiettile nemico, calciò la sfera in direzione di Badalisk, fermandola a pochi centimetri sopra di lui, diminuendo la sua temperatura, facendola abbassare lievemente di quota. In seguito, si fece trasportare fino alla palla di energia, accennando una capriola durante il tragitto. In meno di un secondo aveva compiuto un giro completo su se stesso ed era pronto per sferrare un poderoso calcio a martello in faccia al nemico, ma Badalisk era pronto: un ghigno sul suo viso, mentre incrociava le braccia davanti a sé, aveva già segnato la fine dello scontro. Ma c’era qualcuno più lungimirante di lui. Avendo previsto la sua mossa, Adrian menò il calcio a vuoto, evitando le braccia dell’avversario, ma spostando la sfera col piede. Improvvisamente questa divenne traslucida e il ragazzo la fece detonare e lui, ancora a mezz’aria, si diede una spinta tale da scagliare dal basso un calcio in faccia all’uomo in nero, colpendolo con la punta del piede, eludendo da sotto la sua guardia. Il tutto accadde in meno di due secondi, lasciando Badalisk totalmente inerme. Non c’era nemmeno un graffio sul suo volto, era perfettamente immacolato, ma la reale ferita era stata quella inferta al suo orgoglio: come poteva un ragazzino mediocre aver battuto in astuzia lui, anzi, Lui, Dio sceso in terra per ripulirla dai Figli del Nulla come _lui_, che persistono nel loro vago errare, mentre dovrebbero invece attendere che la sua figura si erga come un faro per loro e venerarla fino alla fine dei tempi? Quale insignificante e misera pedina della scacchiera di cui lui aveva sempre manovrato i pezzi avrebbe mai solo pensato di muoversi senza il suo consenso? Che scempio del creato avrebbe mai osato affrontare Colui che tiene in mano il filo della sua vita, credendosi superiore a Costui? Un folle, uno scellerato, un pazzo; solo qualcuno del genere si sarebbe macchiato di un tale peccato. E andava punito.

La rabbia fluiva rossa ed impetuosa nei suoi due rubini furenti che vorticavano nelle sue orbite come lo Scamandro pervaso del sangue dei caduti che si dimena incontenibile nel suo ruvido letto di pietre, desideroso di uscirne fuori ed inghiottire persino i vivi rimasti sul campo di battaglia, per avvolgerlo del tutto in un mare di morte scarlatto. Con un rapido gesto di mano, afferrò la gamba di Adrian e la trascinò verso di sé, facendogli perdere l’equilibrio, per poi mollare la presa di scatto, conficcargli il palmo dritto in viso e, premendo con vigore, scargliarlo prepotentemente verso il suolo, creando un solco nel terreno. Aveva gli zigomi tesi, la fronte corrugata e la bocca socchiusa: gli occhi, inchiodati sul ragazzo, non lasciavano trapelare alcuna emozione se non ira, furore, collera, ma forse, anche timore; ma timore di cosa? Timore di essere stato superato? Di aver assistito a qualcosa che non sarebbe dovuto succedere? Risposte a questa domanda non erano ottenibili dal ragazzo in quel momento, che era stato appena messo al tappeto da una disumana azione d’impeto. Intanto, Kris finalmente si riprese e, volgendo lo sguardo a Badalisk, aveva ormai compreso che c’era un divario colossale tra loro due e quell’essere che sembrava tutto fuorché umano.