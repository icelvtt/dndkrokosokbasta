\-Alzati, ratto. -

Adrian non sembrava ancora capace di rispondere, ma Badalisk lo prese per la testa e lo sollevò fino a lasciarlo con i piedi sospesi a mezz’aria.

\-Che cosa pensavi di fare? Credevi che non mi fossi accorto del tuo piano? -

Stava parlando praticamente con un cadavere.

\-Su, rispondi! Pensi che sia un idiota? -

Iniziò a scuoterlo con veemenza, per poi sbatterlo con la schiena contro un albero vicino. L’uomo era decisamente ricolmo d’ira in volto: si stava trattenendo davvero molto per non spaccargli il cranio con le mani. Il ragazzo, intanto, aveva ripreso i sensi e singhiozzò, per poi sputare un po’ di sangue.

\-Avanti, confessa. -
\-Non so di cosa tu stia… -

Lo sbattè contro quel legno per una seconda volta e lui gettò un altro schizzo di sangue dalla bocca.

\-Prova un’altra volta a prenderti gioco di me e ti strappo via le corde vocali con le mie stesse mani. -

Gli mise la mano al collo, stringendo con forza.

\-Io… davvero non capisco a cosa tu ti stia riferendo. -

I suoi occhi stavano bruciando dalla rabbia e subito iniziò a fare molta più pressione sul collo di Adrian, mentre lui gridava dal dolore. Improvvisamente, però, una lama veloce si interpose tra i due, tentando di scacciare il braccio di Badalisk, ma quello restava saldo, noncurante del colpo appena ricevuto.

\-Smettila! -

Gridò Kris, ma quello continuava.

\-Se… mi uccidi… non rispetteresti il tuo patto… -

Disse il ragazzo, mentre sogghignava lievemente, anche senza quasi più fiato. L’altro tirò un sospiro profondo e lasciò la presa, facendo cadere Adrian al suolo.

\-Che cazzo c’avete che non va voi due? -

Domandò la ragazza, piuttosto confusa, ma allo stesso tempo spaventata dall’atteggiamento di Badalisk.

\-Questo sgorbio ha provato a fregarmi, mentendomi sul suo elemento. -

Il ragazzo trasalì: la sua farsa era durata a stento una mezza giornata.

\-Non si dice falsa testimonianza in presenza di dio. -
\-Ma smettila, che non sei dio! -

Fu interrotto da un forte calcio nel costato, per poi avere la testa compressa contro al suolo dalla scarpa dell’uomo.

\-Prova a dirlo un’altra volta e ti farò pregare di morire una seconda volta. -

Mentre premeva ulteriormente sul suo cranio, continuò a spiegare.

\-Il tuo elemento è il vento, giusto? Deduco anche che quelle due sfere non fossero dello stesso tipo, poiché sono piuttosto sicuro di averne intravista una traslucida e un’altra opaca; corretto? -
\-S… sì. -

A stento riusciva a farsi capire tra i gemiti di dolore che continuava ad emettere. 

\-Ma non me lo volevi dire perché speravi che ti sarebbe tornato utile contro di me. -
\-S… sì. -

Tutta quella sicurezza che aveva acquistato la sera scorsa se n’era decisamente andata: inerme com’era in quella situazione, non poteva fare nulla se non gridare e rispondere alle domande del suo mentore.

\-E, giustamente, ti starai chiedendo anche come io abbia fatto ad accorgermene. Vedi, Adrian… -

Aumentò ancora di più la pressione, per poi chinarsi con il busto per arrivare più vicino al livello del ragazzo.

\-Non potevi raggiungere una velocità così tanto elevata, la sera scorsa, senza avere un metodo per catapultarti in avanti. Poi, nel momento in cui hai attivato quelle due sfere, ho finalmente compreso che era stata proprio quella stessa forza a spingerti con tale potenza contro di me, ieri. -

Ancora, premeva sempre di più sulla sua testa, che era davvero sull’orlo di frantumarsi.

\-La prossima volta, sii più sincero: non puoi nascondere la verità da me, Adrian. -

Levò il piede, per poi colpirlo di nuovo sull’addome. Dopodichè, si girò ed iniziò a camminare con le mani in tasca. Intanto, il ragazzo era completamente stordito e sembrava entrato in uno stato catatonico. Kris provò a scuoterlo, ma era tutto inutile: non rispondeva. Lei era completamente nel panico: erano entrambi con le mani legate ad un figuro decisamente poco raccomandabile, con capacità di gran lunga superiori alle loro; ma, d’altronde, non avevano altra scelta.

Allenamenti di questo tipo continuarono per ben 2 mesi, che potremmo definire d’inferno, o peggio, se esistesse qualcosa di più brutale. Non c’era stato neanche un giorno nel quale i nostri due si erano potuti riposare, percossi continuamente dal loro mentore, senza alcuna via di scampo. Eppure, quell’addestramento disumano ha sicuramente contribuito a sviluppare le loro capacità nel tempo più breve possibile. Al sessantesimo giorno di supplizi, Badalisk li convocò per una comunicazione d’urgenza.

\- L’allenamento è finito, su! è il momento di fare propaganda. -

Disse lui, senza neanche un minimo di entusiasmo, per poi voltarsi e camminare verso casa di Kris. Ci fu un attimo di silenzio, finché Adrian, da seduto, saltò in piedi e lo fissò con gli occhi sgranati.

\- Tutto qui, nemmeno un po’ di complimenti per il nostro lavoro? -

Badalisk non rispose, al contrario lo ignorò e continuò a passeggiare. Il ragazzo stava per aggiungere qualcos’altro, ma fu fermato.

\- Adrian, è meglio che non continui. -

Aggiunse la ragazza: era visibilmente rimasta traumatizzata dalle percosse ricevute in quel periodo e probabilmente temeva un qualche tipo di punizione per l'atteggiamento indisponente del compagno. Lui la guardò leggermente incredulo: tutto il suo animo irruento sembrava assopirsi davanti all’autorità del loro mentore e la cosa lo spaventava non poco. Preferì comunque assecondarla; in fondo nemmeno lui voleva essere il bersaglio di qualche altro attacco da parte di Badalisk. I due lo seguirono e, una volta tornati a casa, dopo mesi che non vi rientravano, si sedettero sul divano, distrutti, ed iniziarono a discutere.

\- Ora dovreste essere pronti per andare verso Oudeteria. -

Disse l’uomo, mentre stava ancora in piedi, squadrandoli dall’alto in basso, senza un briciolo di fiatone, mentre gli altri due continuavano ad ansimare per riprendere aria.

\- Non ci vorrà troppo, quindi prendete il vostro equipaggiamento e partite. -
\- “Partite”? Perdonami, ma tu non dovresti venire con noi? -

Chiese Adrian con tono infastidito, ma non ricevette risposta. Dopo qualche ora di preparativi, uscirono di casa con le valigie pronte: Adrian era un minimalista, aveva preso giusto una cavigliera trovata nella dispensa della casa. Era strutturata in modo da avere diverse tasche per potervi inserire oggetti di piccole dimensioni e al loro interno c’erano diverse fiale di sangue di Riter, prestategli da Badalisk, e altre fiale di colore verdognolo. Kris, invece, aveva portato due zaini, uno per spalla e 3 buste ricolme di roba, mentre Badalisk, al contrario, era a mani vuote e stava guardando la ragazza con uno sguardo piuttosto irritato.

\- Non state andando in crociera, idioti. -

Affermò con fare scocciato, per poi dirigersi verso Kris. Prese di scatto i bagagli e, in un battito di ciglia, sparì e tornò nello stesso punto di prima senza di essi. Lei, intanto, non aveva nemmeno accennato ad una possibile espressione di fastidio: era rimasta zitta a fissare il vuoto davanti a sé .

\-La spada per te basta e avanza. Su, sbrigatevi! -

Incrociò con lo sguardo quello del ragazzo, il quale restò impassibile: i suoi occhi sembravano in cerca di sfida, ma non l'ottenne. L’uomo fece un cenno di assenso e, insieme, si incamminarono verso il solito bosco dove si erano incontrati per la prima volta. “Se fosse stato soltanto lui a dover fare il viaggio, gli sarebbe bastato teletrasportarsi tra gli alberi: menomale che ci sta facendo il favore di accompagnarci durante il tragitto.” Pensava Adrian, mentre si erano già addentrati nella boscaglia, ma, a sua insaputa, il nostro amato mentore si era già volatilizzato nel nulla.

\-Oh no. -

Disse, mentre metabolizzava l’accaduto.

\-Che succede? -

Chiese Kris, voltatasi verso di lui.
Il ragazzo aveva intuito cosa stava accadendo, così rispose alla compagna.

\-Senti, credo che l’addestramento non sia ancora finito. -
\-Non dirmi che dobbiamo fare tutta questa strada da soli?-
\-Ci hai preso in pieno, punti extra per te! Tra l’altro non dovrebbe essere lungo il tragitto; almeno basandosi su quanto ci ha detto lui. -
\-Giuro che un giorno di questi ti spacco la faccia. -

Pareva aver leggermente riacquistato il suo caratteraccio e la cosa paradossalmente rincuorava leggermente Adrian, ma l'intonazione della voce non era acuta come al solito, sembrava quasi come se fosse morto qualcosa in lei. Così, dovettero avviarsi verso la loro nuova meta e, nonostante le difficoltà, grazie alla memoria fotografica del ragazzo, riuscirono a capire la via che dovevano proseguire, ripercorrendo il sentiero che portava alla strada battuta che aveva visto qualche mese prima. Stavano passeggiando ormai da un po’, fin quando si sentì un rumore abbastanza riconoscibile: un fischio risuonava in tutta la foresta, ma non era ad un volume tanto alto da essere assordante. 

\-Si stanno avvicinando. -

Annunciò Kris.

\-In quanti sono?-
\-Non più di 10, credo, ma stai attento lo stesso! -
\-Tranquilla, non serve che me lo dici. -

Improvvisamente una serie di Riter uscì fuori da tutte le parti, in maniera tempestiva. Con la prontezza dei suoi riflessi, però, Kris estrasse la spada e fece da scudo ad Adrian sulla destra, dove sembravano arrivarne la maggior parte: bastò una semplice manovra laterale della sua arma, seguita da una frustata alimentata a energia elementale per squarciarli senza fatica. Il suo compagno però non era rimasto con le mani in mano: usando il suo “Passo di Zefiro” (nome coniato da Adrian per la sua neonata mossa), si lanciò in aria seguendo la sfera e poi si abbatté su due Riter, trascinando la sfera con la pianta del piede sinistro, fino a sfondare i corpi delle bestie, penetrandoli con la sua gamba. Immediatamente ne generò un’altra, questa volta traslucida, che fece esplodere, per rilanciarsi indietro e atterrare in sicurezza, riducendo così il rinculo del colpo inflitto. Si sbarazzarono così molto facilmente delle minacce di quel bosco e, come segno di trionfo, si diedero anche il cinque. L’intesa tra i due era sicuramente aumentata, per lo meno da un punto di vista strategico: quei due mesi di puro dolore li avevano sicuramente educati a lavorare di coppia per poter sopportare quanto più a lungo possibile gli strazi inflitti da Badalisk e forse anche l'odio del ragazzo e il timore della ragazza nei confronti di quell’individuo li spronava a fare gioco di squadra. Anche dal punto di vista singolare erano entrambi migliorati notevolmente: Kris con la sua tecnica di spada raffinata e con la sua frusta d’acqua e Adrian per aver sviluppato una tecnica che lo rendeva quantomeno un minimo utile in battaglia, nonostante quel calcio in picchiata con annessa esplosione scenica lo aveva privato quasi del tutto delle sue forze e gli ci era voluto qualche minuto per rimettersi in sesto del tutto.  Tornarono, dunque, alla ricerca del villaggio, seguendo le istruzioni del ragazzo: a ogni paio di metri vi si parava davanti uno stormo di Riter, che abbattevano facilmente, anche se dopo la prima entrata in scena di Adrian, questi decise di riposarsi per il resto del tragitto e far fare il grosso del lavoro alla sua compagna di viaggio. Kris, però, non era dispaciuta del fatto, anzi, sembrava più eccitata che mai all’idea di far fuori un branco di mostri per poter affinare ulteriormente le sue abilità. Passò all’incirca un’ora a frantumare crani di bestie, per poi decidere di fermarsi un attimo: la ragazza accese un falò prendendo dei ramoscelli e qualche pietra per terra, mentre il ragazzo, appogiatosi ad un albero stava ancora recuperando le forze. 

\-Kris -
\- Adrian? -
\-Dimmi una cosa. -

Esordì lui dal nulla, senza preavviso, come faceva di solito

\-Sto forse sudando? -
\-Che vuol dire?  -

Chiese stranita, mentre si tratteneva delle piccole risate coprendosi la bocca con una mano.

\-Rispondi e basta. -

La ragazza gli guardò il capo, tentando di trovare tracce che riflettessero al sole, ma non ce n’erano.

\- No, non stai sudando, contento? -
\- Eppure abbiamo faticato tanto, anzi, ho faticato tanto. -
\- Senti chi parla, i Riter li ho fatti a pezzi io, e quindi? -

Lei lo stava un po’ ignorando e sospirava, mentre continuava a giocherellare col fuoco e a limare la sua lama con una pietra.

\- Dovrei sudare quando lavoro molto, dovrei essere già stanco di questa vita dopo questi due mesi infernali, ma allora perché mi sento quasi come se mi stessi divertendo? Perché l’idea di vivere tutto questo, tra gente schizzata, allenamenti mortali e peripezie di ogni tipo mi dovrebbe in qualche modo rendere felice? Non dovrei, tipo, non so, disperarmi? Forse dovrei piangere, ripensando a tutte quelle fatiche che ho sopportato da quando sono arrivato qui. Quindi perché sto ancora qua, a ridere e a scherzare e a trattare questa vita come se fosse un gioco? Non è un gioco, come credi tu, che dicendolo pigli per il culo pure te stessa: è solo l’illusione che ci siamo fatti di questa vita. Perché in fondo a me fa schifo questa vita, diciamocelo, come, d’altronde, mi faceva schifo anche quella di prima. Mi facevano schifo tutti. Tutti, specialmente quelli che sono stati più vicini a me: i miei compagni fingevano di essere miei amici solamente per avere i compiti già fatti da me. I miei genitori? L’ultima volta che ho avuto una decente interazione con loro è stata forse quando avevo 5 anni e mezzo, credo, poi sono sparito anche io dalla loro esistenza. E ora cosa abbiamo? Badalisk, che da quando lo abbiamo incontrato ha solo traumatizzato te e ha continuamente tentato di calpestare ogni briciolo di autostima che avevo appena guadagnato per la prima volta e probabilmente un po' ci è pure riuscito? Ah già, in tutto questo calderone di merda poi ci sei anche tu, che mi hai trascinato in continui guai senza neanche preoccuparti di come stavo, senza neanche chiedermi, non so, forse un “ciao Adrian, come va?”. No, neanche una dannatissima volta, sarebbe stato un miracolo. Chiedo troppo, evidentemente. Ma poi, più di tutti, davvero, odio me stesso: sono stato proprio il perfetto idiota che è andato appresso ad una persona che sostanzialmente gli dava solo problemi; anzi, sono ancora il cretino che si fa sempre mettere i piedi in testa - non è cambiato nulla - e che, probabilmente in preda alla disperazione, si è pure creduto un deicida. Ma figuratevi, guardatemi! -

Si mise quasi a ridere a tratti, ma, nonostante il tema, non gli usciva un filo di lacrime dal viso.

\- Faccio davvero schifo, non merito neanche questa seconda opportunità, in fondo che cosa ho fatto io nella mia vita fino ad ora? Un cazzo: ho solo studiato sperando in un futuro e giustamente un dannatissimo proiettile vagante mi ha rovinato la vita. Ma che ho fatto per meritarmelo? No, anzi, che dico? Me l’ero già rovinata io la vita, da solo, come un cretino, fingendo che andasse tutto bene e che sarebbe andato tutto bene. E ora? Ora che sto facendo? Non sto ancora fingendo che stia andando tutto bene, forse sperando che magicamente cambino le cose? Sono ancora un debole, sia fisicamente parlando, visto che anche dopo quell’allenamento immondo rimango ancora esausto dopo qualche piccolo scontro, e sono ancora bloccato in una situazione della quale non ho minimamente il controllo, ma me ne sono reso conto solamente adesso, di nuovo, quando credevo per una volta di avercela avuta in pugno questa vita, anche se non era mai stato così: probabilmente è proprio questo quello che mi fa più schifo di tutto. -

Lo sguardo era rivolto verso il nulla: davanti a lui vi era solo una lunga distesa di alberi, i quali si mescolavano gli uni con gli altri, in maniera impercettibile, rendendo impossibile discernerli tra loro in quel fitto groviglio di foglie. Non avendo ancora ben messo a fuoco la scena, tutto gli sembrava un amalgama verdastro con qualche sbalzo di colore dato dalla luce. 

\- Non ho capito: che c’è che non va? Scusami, 10 secondi fa avevi detto che ti piaceva tutto ‘sto casino e mo ti lamenti pure? -
\-Ma, cazzo, ti ho appena detto che… -

Stava per partire in quarta, il volume della voce era in crescendo, ma si fermò un attimo, con i denti ancora tesi che gli stiravano la mandibola: effettivamente sembrava che Kris avesse quasi ragione (stranamente). “Perché mi sto lamentando?”: il pensiero gli affiorò in mente in quel momento. D’altronde era un dato di fatto che, anche se non aveva ancora capito la ragione, tutto quel trambusto lo stava comunque tenendo ancora in vita, più di quanto avesse mai fatto la sua pacata esistenza che prima aveva vissuto, sempre se così si può dire.

\- Se tutta questa merda, o come dici tu, ti piace, che ti lamenti a fare? Goditi 'sta vita se l’altra te la sei bruciata come un idiota. -

Continuò la ragazza senza troppa cura, mentre spolverava ancora il suo arnese, senza nemmeno alzare lo sguardo per guardare in faccia il compagno. 

\- Come fai a dirlo in maniera così tranquilla? Tu non sei affatto tranquilla: sappiamo entrambi che vivi nel terrore di quell’uomo. -

Il tono era nuovamente cambiato, ora più incalzante e provocatorio, ma allo stesso tempo teneva le sopracciglia aggrottate dalla perplessità.

\- E allora? Non per questo mi devo deprimere ogni cazzo di giorno. -

Sospirò

\- Senti, è la ventesima volta che mi fai questo discorso, Adrian. Mi hai un po’ rotto i coglioni. -

Il ragazzo era visibilmente irritato, era davvero sull'orlo di gridarle in faccia.

\- Che c’è, non posso manco più sfogarmi? Bella compagna di merda che sei! -
\- Guarda che io non sono obbligata a farti da supporto emotivo, svegliati! Anche se ora mi pare che tu non abbia più quell’atteggiamento piagnucoloso di prima e "Menomale!" direi. -

Mantenendo sempre una flemma quasi glaciale, in effetti cacciava nuovamente pillole di verità (miracolo!).  Adrian nel mentre ardeva d'ira: aveva completamente perso il filo del discorso e l'unica cosa a cui riusciva a pensare in quel momento era quanto gli potesse dar fastidio che proprio lei, tra tutti, con quella sua cantilena che gli faceva bruciare le orecchie, gli cacciava dagli antri più sepolti della sua testa parole che risuonavano fin troppo bene con la sua condizione.
Ma questo Adrian non avrebbe mai potuto ammetterlo davanti a lei, come non avrebbe mai ammesso ad alta voce che, paradossalmente, proprio quella ragazza era stato il motivo per cui non si era ancora arreso alla sua seconda vita.