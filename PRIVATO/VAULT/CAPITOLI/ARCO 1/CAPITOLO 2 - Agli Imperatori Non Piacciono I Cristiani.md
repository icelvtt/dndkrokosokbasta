\- Il centro di che? -
Gridò Adrian, mentre oramai aveva perso le speranze di capirci qualcosa.

\- E stai zitto! –

Rispose Kris, gridando con il doppio dell’intensità dell’altro, per poi dargli l’ennesimo ceffone dritto in viso.

\- Se ti calmi, forse possiamo anche parlare normalmente. –

Ritornò la solita faccia serena e immacolata.

\- Intanto, com’è che ti chiami? -

Chiese; ormai il ragazzo si era arreso al desiderio di ribellarsi a quel dispotismo dialogico, perciò rispose con tono labile.

\- Adriano Utino, ma tutti mi chiamano Adrian. -
\- Tutti chi? -
\- Tutti i miei conoscenti. -
\- Già che non hai detto “amici” la dice lunga. -
\- Stai zitta. -

Rispose sottovoce, guardando a terra, già prefigurando un altro schiaffo; ma non ci fu nulla: Kris restò impassibile, probabilmente non aveva sentito nulla.

\- Allora, che fai? Non dici niente? -

Forse non aveva detto davvero niente e aveva solo immaginato di risponderle così. D’altronde, quel mezz’uomo non era il tipo da rispondere a tono.

La conversazione, però, non lo aveva messo affatto a suo agio e voleva concluderla il prima possibile, ma non sapeva come.

\- Su, forza! Ti muovi? -

Era piuttosto evidente che la ragazza non fosse molto abile a gestire la propria impazienza.

\- Va bene, va bene, ma perché mi stai assillando tanto, che vuoi da me? -

Kris gli sorrise, come se quella che aveva fatto fosse stata una domanda retorica.

\- Da come ti comporti ho capito che mi fai pena e non ho granché da fare ultimamente, quindi stare con te sarà sempre meglio di non fare nulla, no? -

Lo disse con il solito sorriso stampato sulla faccia, cosa che non aveva di certo migliorato la reazione di Adrian al palese insulto.

\- E poi sei la prima persona “reale” che incontro, non è una cosa da tutti i giorni! -
\- Senti, vai avanti che ti seguo. -

Disse il ragazzo, leggermente turbato dalla frase di prima: davvero era tanto pietoso? E poi, perché la stava ancora seguendo? Normalmente una persona del genere l’avrebbe evitata a tutti i costi, né avrebbe accettato tanto facilmente l’idea di un obiettivo prescritto da seguire. Eppure, ecco che le andava dietro come un cane.

I due, intanto, andarono lungo quella che sembrava la strada principale della città: era un lastricato di pietre messe assieme come pavimento, circondato da aiuole e lampioni, in stile inizio novecento, in mezzo a torri e castelli medievali in calcestruzzo. Stava passando una serie di persone, principalmente donne, di tutte le età e soltanto pochi ragazzi: pochi sembravano essere cittadini di media classe, mentre la maggior parte di loro era letteralmente schiava delle loro padrone ed alcuni erano persino tenuti al guinzaglio. Sicuramente non sarà stato lo scenario più rassicurante e allegro che si potesse parare davanti agli occhi di Adrian, ma preferì non farci troppo caso. Ad un tratto, però, Kris si fermò dinanzi ad un palazzo, che, come gli altri, sembrava essere uscito dall’età contemporanea, o, quantomeno, abbastanza recente; per via del cemento armato tinto di bianco, avvolto da una cintura di un materiale giallo ocra - che sembrava essere un qualche tipo di metallo, per via della sua lucentezza - e da varie parti in vetro, lungo gli spigoli, che lasciavano trapelare cavi elettrici all’interno della muratura. Con una tessera apposita, la ragazza entrò nell’edificio attraverso una porta scorrevole e fece segno al suo nuovo compagno di seguirla. Così fece ed egli entrò nell’appartamento. Il salone era arredato in modo molto blando, senza troppi mobili o arredi: si capiva subito che non dovesse averlo comprato da troppo tempo. Ancora immerso nei suoi pensieri, Adrian si sedette sull’unico divano presente nella stanza principale e si guardò attorno: il mobile bianco aveva una semplice forma ad L ed era abbastanza comodo e spazioso: forse ci potevano entrare anche 4 o 5 persone a giudicare dalla grandezza. L’interno era sempre dello stesso colore del cemento color latte, con una fascia perimetrale in rilievo che percorreva tutto il muro interno, come un battiscopa, e che ricordava la cinta all’esterno del palazzo, per via del colore. Quella stessa fascia la si poteva ritrovare a cavallo tra la fine del muro e il soffitto. Due colonne circolari irrompevano nel vuoto della stanza, piazzandosi poco più avanti della porta principale, poste in modo simmetrico, in modo tale che l’entrata fosse perfettamente al centro. A destra dell’ingresso c’era un corridoio non troppo lungo, che conduceva ad altre due stanze, ma non poteva capire cosa ci fosse dentro, visto che erano poste sfasate, una dopo l’altra, ai lati, una su ognuno di essi.

- Vedo che casa mia ti interessa molto… -

Disse la ragazza, leggermente confusa dal comportamento del suo compagno.

\- No è che… -

Iniziò a dire Adrian, alzandosi dal divano per andare a tastare le colonne portanti con la mano

\- È strano come si regga in piedi pur avendo una colonna in meno: il baricentro dell’edificio dovrebbe essere troppo fuori dal piano d’appoggio per poter essere abitabile qui. -

Kris non aveva capito niente di quello che aveva detto, sia per l’elevata velocità con cui il ragazzo sputava parole, sia per lo scarso interesse della ragazza alla materia: si può dire che nessuno dei due capiva l’altro.

\- Ok, Mr. Colonna Portante, credo di aver capito che sei uno che di cose ne sa, forse anche troppe… -
\- Non riesco a capire che materiale sia questo: dovrebbe essere cemento ma sembra quasi marmo al tatto… -

Continuava a dire il ragazzo, ignorando totalmente la sua nuova compagna di viaggio.

\- Mi vuoi ascoltare? –

Gridò ed Adrian questa volta balzò in aria come suo solito, per poi calmarsi e tornare a sedersi al suo posto, intimorito da una possibile punizione corporale.

\- Allora, io ti ho portato qui solo perché possiamo parlare più in disparte, non per farti analizzare le colonne di casa mia, intesi? -
\- Intesi. -

Rispose rapidamente.

\- Bene, allora… -

La ragazza si sedette sullo stesso divano, solo dal lato opposto, mentre si legava i lunghi capelli cerulei per fare due codini, mantenendo una frangetta al centro. Solo in questo momento Adrian si soffermò a guardarla meglio: aveva degli occhi di un colore violaceo splendenti, un viso che sembrava quasi quello di una bambina - per via dei lineamenti poco marcati - ma che voleva sembrare più maturo, forse anche per incutere timore, con un top sportivo aderente nero, a forma di V, dei guanti dello stesso colore senza dita e un jeans grigio leggermente strappato e rovinato dal tempo, tenuto fermo da una cintura marrone con la fibbia formata da un quadrato incastonato in un altro quadrato giallo ocra ruotato a mo’ di rombo. Indossava anche delle scarpe nere particolari: avevano due bottoni azzurri sul davanti del collo del piede, che si apriva in due risvolti paralleli, come quelli di una manica di una camicia sbottonata.

\- Per prima cosa, iniziamo dal dire che questo universo, pianeta, o come ti pare si chiama Iona ed è formato da 7 regioni, ognuna con una capitale diversa, suddivise in tutto il mondo. Tutte queste hanno i loro dei, leggi e cose così e per avanzare alla prossima regione, dobbiamo prima superare le sfide che ci presenta quella precedente, fino ad arrivare all’ultima, che si trova al centro di questo posto, cioè il paradiso! -

Disse tutto in un fiato solo, enfatizzando particolarmente l’ultima parola: sembrava come se quel discorso lo avesse provato molte volte prima di esporlo a qualcuno. Per tutto il tempo della spiegazione, Adrian era rimasto immobile ad ascoltare, come quando un alunno modello ascolta la spiegazione di un suo amato professore. Aveva addirittura alzato la mano per chiedere il permesso di poter rispondere.

\- Sì, Adrian? -

Chiese, ancora compiaciuta per il sermone di prima.

\- Ma se è al centro del mondo, non basterebbe fare una linea in diagonale per arrivarci? Così risparmieremmo tempo, no? E poi come le sai queste cose? -

Kris si era messa con forza una mano sulla fronte.

\- No, idiota! Se fosse stato così facile, tutti saremmo arrivati lì: e, infatti, non si può fare. Sono come dei livelli di un videogioco, capisci? Li devi fare tutti, uno dopo l’altro, senza mai saltarne uno. ‘E poi’ fatti i cazzi tuoi. -

Non sembrò voler continuare il discorso, mentre il ragazzo sembrava leggermente confuso da quell’affermazione.

\- Oh, hai capito? Non sembri molto convinto del mio piano. -
\- In effetti non è molto rassicurante sentirsi dire che una volta morti si devono affrontare altre sfide, per di più di questo calibro. Inoltre, non è che io abbia tutta questa esperienza con i videogiochi, quindi questo non è proprio il mondo fatto per me.

Sospirò

\- Non so se riuscirò ad uscire da questo limbo… -

Kris, leggermente irritata dalla risposta di Adrian, gli diede uno schiaffo in pieno viso. A quel punto il ragazzo sussultò: nonostante non avesse fatto molto male - rispetto agli altri colpi ricevuti in precedenza - aveva compreso che non doveva arrendersi così in fretta, ma andare avanti a tutti i costi ed era proprio questo quello che voleva comunicargli Kris (forse, in realtà probabilmente alla ragazza non fregava un cazzo di farlo rinsavire e, forse, aveva solo trovato un sacco da boxe con cui poter sfogare la propria isteria)! Gli bastò quel gesto per comprendere tutto ciò e ci fu un breve attimo di silenzio fra i due.

\- Si può sapere perché stai facendo tutto questo per me? Perché non mi fido della scusa di prima, visto che non ci conosciamo nemmeno. -

Domandò Adrian, rompendo la quiete.

\- Te l’ho detto, mi fai pena e non posso sopportare di vedere qualcuno che mi fa penare così tanto da volerlo aiutare. In questo modo, io mi sto togliendo un peso di dosso e poi posso anche parlare con qualcuno che è nella mia stessa situazione. -

Rispose Kris con il solito sorriso stampato, quasi come se non le importasse assolutamente nulla di ciò che stava provando Adrian in quel momento, ma solo di sfruttarlo quanto più possibile. Notando, però, lo sguardo scoraggiato del ragazzo quasi accennò a far cadere quella faccia da schiaffi.

\- E va bene… -

Rispose lui

\- Vuoi aiutarmi? Te lo lascio fare. Quindi, come vuoi tu, andremo verso il “Paradiso” o qualsiasi altra cosa esso sia, tanto non saprei nemmeno io cos’altro fare in questa situazione. -
\- Frena l’entusiasmo! - 

Esclamò la ragazza (anche se quello già scarseggiava), tornando al suo solito atteggiamento 

\- Dobbiamo prima superare il primo livello! -
\- Il primo livello? –
\- Il primo livello! - 

Confermò Kris, afferrando Adrian per il braccio con veemenza, trascinandoselo fuori dall’edificio di corsa.

\- Cioè questa città! -