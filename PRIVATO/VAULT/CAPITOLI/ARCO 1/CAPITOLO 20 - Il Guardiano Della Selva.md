Nessuno dei due continuò il discorso e restarono in silenzio per circa un'oretta, finché Kris non si alzò.

\- Forza, muoviti o non arriveremo più a quel villaggio! -
\- Si chiama Oudeteria e ci terrei a ricordarti che dovrai tenerlo a mente per la campagna elettorale. -
\- Sì sì, come vuoi. Intanto alzati, su! -

Non aveva un tono esplicitamente aggressivo, anzi pareva quasi disinteressato, ma il ragazzo l’assecondò lo stesso, ancora con qualche residuo di fastidio dalla conversazione precedente e si incamminarono di nuovo verso la loro meta: trovarono qualche altro Riter da combattere, ma erano molti di meno rispetto alla prima parte del viaggio. Nonostante ciò, però, Adrian sembrava aver perso abbastanza la carica che aveva acquistato poc'anzi risultando piuttosto inutile in battaglia, se non addirittura finendo per intralciare la sua compagna. Dopo l’ennesimo scontro, Kris calciò via l’ultimo Riter rimasto, facendolo spiattellare contro un tronco, per poi conficcargli la spada nel petto ed estrarla rapidamente. Rimasti da soli, iniziò a parlare. 

\- Senti, è vero che posso fare anche da sola, però muovi anche tu un po’ il culo: mi dà sui nervi vederti così. -

Il ragazzo non rispose, ma continuò ad andare dritto, guardandosi attorno in cerca di segnali per ricordarsi la via, ignorandola completamente. Lei sospirò e lo seguì senza infierire ulteriormente. Pochi minuti dopo, scorsero una piccola pianura, libera dal tetto di foglie che costellava il bosco: gli alberi sembravano più autunnali: con foglie più arancioni e giallognole, mentre il terreno era quasi di color muschio. Davanti a loro vi si parava una barricata formata da lunghi spuntoni di legno, conficcati nel terreno, che facevano da scudo a quello che sembrava essere un centro abitato in condizioni piuttosto precarie. Vi era un’apertura tra le mura, a mo’ di cancello a doppia porta, presieduto da una figura di media statura, di corporatura piuttosto esigua, che di sicuro non passava inosservata: capelli lunghi, mossi ed arruffati, di un verde smeraldo intenso, e con sopracciglia folte di altrettanto colore, che facevano risaltare i suoi occhi ambrati, appuntiti, quasi romboidali, circondati da un nero intenso, come se si fosse truccato in viso. Aveva una collana grigia con un ciondolo a forma di rombo viola e una tunica nera praticamente smanicata, che era adornata da una corona appuntita di colore grigio tutt’attorno al collo e che terminava lasciando una piccola porzione di pelle esposta all’altezza dell’ombelico. Era seguita, poi, da dei pantaloni neri attillati, con sopra una sorta di mantello verde smeraldo corto che partiva dai fianchi, che si collegava all’inguine con un quadrato girato di color lilla. Il tutto terminava con delle calze grigie con motivi alternati fra il giallo e il verde, collegate a delle scarpe grigie dalla punta nera. Era appoggiato con una mano all’ingresso, con le gambe accavallate l’una sull’altra, mentre faceva riposare l’altro braccio sul fianco.

\- Finalmente altre persone, non ce la facevo più. -

Sussurrò Kris ad Adrian, che era intento a pensare ad un modo per presentarsi a quell’individuo per poter avere l’accesso al villaggio. D’un tratto, però, la figura davanti a loro sembrò fare un sorrisetto per poi guardare verso il cielo e prendere un bel respiro.

\- Da quanto tempo non sentivo odore di sangue di città. -

Sospirò: le parole uscivano dalla sua bocca con una voce ammaliante, dal tono leggermente acuto, ma rilassato, totalmente in contrasto a quello che dava a vedere il suo abbigliamento. Abbassò lo sguardo, arrivando a fissare i due ragazzi con uno sguardo perfettamente calmo e disse:

“Quelli come voi non sono ammessi ad Oikà: andatevene via, ora.”

\- Guarda, c’è stato un fraintendimento: noi veniamo in pace, non abbiamo nulla contro… -
\- Zitto! -

Adrian fu immediatamente messo a tacere da una voce che risuonava in tutta la boscaglia. 

\- Fai un altro passo e ammazzo te e il tuo compagno. -
\- Compagno? Ma mi hai vista? -

Esclamò Kris irritata, ma fu ignorata.

\- Va bene, allora possiamo parlare a distanza? -

Chiese il ragazzo, con la voce che leggermente tentennava, mentre tentava ancora di mantenere un tono calmo e pacato nonostante l'atmosfera tesa.

\- Un’altra parola e ti taglio la gola: non voglio sentire l’acida lingua di un cittadino. -

La tensione era palpabile: Kris stava quasi per prendere la spada, ma al minimo movimento che aveva fatto con la mano, l’altro tizio era già sparito nel nulla.

\-Dov’è andato? -

Esclamò Adrian e in un lampo quello riapparve davanti alla sua compagna: la ragazza aveva appena spalancato gli occhi per la sorpresa, che era già stata colpita con il ginocchio del suo avversario nel petto e scaraventata in cielo. Il ragazzo capì immediatamente che era di vitale importanza reagire in quel momento e provò a colpirlo, ma fu allontanato repentinamente con una mano, nel mentre che il tizio dai capelli verdi era saltato in aria a velocità inaudita, arrivando all’altezza di Kris.

Fece un sorrisetto prima di afferrare con la mano la testa della ragazza, trascinandola rovinosamente verso il suolo, sbattendocela contro e facendo levare un polverone. Stralci di sangue stavano già macchiando il terreno: non si metteva bene per i due. Adrian, spaventato, prese la rincorsa lanciandosi con una sfera elementale e provò a dargli un pugno, ma fu presto bloccato con facilità da una mano dell’individuo, che ora gli stava stringendo il braccio con forza sovrumana.

Gemendo dal dolore lancinante, fu salvato da Kris, che intanto si era preparata per il contrattacco, tentando di colpire il suo nemico con la spada.

Ma quello era troppo veloce e con uno scatto istantaneo si girò, lasciando però la presa su Adrian, e fermò la lama a mani nude, stringendola: gli stava colando un po’ di sangue dalle mani, ma la sua espressione si era fossilizzata in un sorriso decisamente inquietante.

\- Dovete andare via. -

Divaricò leggermente le gambe, scacciò via la ragazza e dai palmi aperti spuntò sul centro di ciascuno di essi una spina color verde smeraldo, con un suono simile a quello di un osso quando si frattura. In seguito, anche nelle articolazioni del gomito apparve una spina per lato e così anche a ridosso delle spalle, con le punte rivolte verso l’alto, e così ancora sulle rotule e sulla testa, a mo’ di corna. Mentre gli crescevano su tutto il corpo, continuava a far schizzare un po’ di sangue da tutti gli orifizi che creava, ma, di nuovo, la sua bocca era rimasta congelata in un ghigno propriamente demoniaco.

\-Scappiamo! -
\-Fermo, ho un piano! -
\-Cosa, farci uccidere? -

La ragazza sbuffò, diede uno strattone al compagno e partì all’attacco con un sorriso simile a quello del suo avversario, ma meno forzato. Trascinandosi la spada in basso, l’alzò repentinamente per colpire, ma egli si scansò di lato rapidamente e si preparò a rispondere con un attacco a palmo aperto, sfruttando le spine neonate sul suo corpo. Sorprendentemente Kris era pronta anche a questo e immediatamente usò la sua arma come scudo, ma notò uno spiacevole inconveniente: le spine erano molto più dure di quanto pensasse e il solo scontro con la sua lama avevano causato una serie di scintille. Prese dunque le distanze con un passo all’indietro, ma oramai era entrata in un’inevitabile spirale di attacchi consecutivi: in un attimo appariva dietro di lei con un calcio, poi era di nuovo davanti per sferrare un pugno e il secondo dopo le aveva stretto le braccia attorno al collo, quasi per strozzarla. Era sul punto di imprimere i palmi con tanto di spine nella carne della ragazza, ma fortunatamente Adrian corse in suo aiuto, utilizzando il Passo di Zefiro per lanciarsi ad alta velocità e scagliando un calcio nella schiena del tizio. Non gli fece molto male, né lo smosse più di tanto, ma abbastanza da fargli perdere la presa e liberare Kris.

Il ragazzo non ebbe il tempo di riprendersi che già aveva subito due ginocchiate ricolme di spine nello stomaco, che lo aveva fatto sputare sangue dal dolore. Fu poi spinto via con un rapido colpo, usando la pianta del piede. Venne presto anche il turno della compagna, che fu dapprima afferrata per le spalle, con tanto di spuntoni conficcati nella sua pelle, per poi ricevere una testata in faccia, con tanto di calcio frontale per riprendere le distanza e buttarla a terra. Del sangue fuoriusciva dalle sue braccia nei punti dove era stata trafitta e non aveva forze sufficienti per rialzarsi. Improvvisamente, però, una sfera di vento esplose dietro la testa di quel tizio, facendogli concentrare l’attenzione su Adrian, ansimante, che l’aveva prontamente scagliata dalla distanza. Ora quel figuro si stava muovendo lentamente verso il ragazzo, ancora a terra, inerme, e Kris non era decisamente nelle condizioni per salvarlo. Ma c’era ancora una speranza: scagliò una delle boccette con liquido rosso che aveva nella cinta verso la sua compagna e ne controllò la traiettoria con delle sfere di vento per farla finire perfettamente sulle gambe della ragazza, senza farla rompere. Questa usò gli arti inferiori per stappare il tappo e bere il fluido che c’era all’interno e, come per magia, era di nuovo in forze. Il tizio coi capelli verdi sembrava piuttosto confuso da quello che stava succedendo e dovette rapidamente confrontarsi con la lama di Kris, che lo colse alla sprovvista, data la rapidità dei movimenti della ragazza, avendo riacquistato tutte le forze. Ma non bastava ancora: i suoi colpi non andavano ancora pienamente a segno e le spine dell’avversario non facevano altro che offrire ulteriore protezione. Fu allora che egli passò al contrattacco, iniziando a tempestarla di manate a palmo aperto. Lei riusciva a pararsi, bene o male, dalla maggior parte degli attacchi, ma non sarebbe riuscita a resistere a lungo. Così, quando Kris era rimasta scoperta per un attacco frontale, Adrian fece comparire una sfera di vento sotto la spada, reclinata verso il suolo, e, facendola esplodere, risollevò l’arma, facendola sbattere con grande potenza contro la mano nemica. Il movimento repentino era stato sufficiente a ribaltare lo scontro tra i due: l’impatto causato dalla lama aveva lasciato un’apertura per buttarlo a terra con un colpo di spada di piatto, senza trafiggerlo. Dopodiché, la ragazza lo legò con la sua frusta e, sebbene con non poche difficoltà, riuscì a tenerlo fermo, imbrigliato in una prigione d’acqua altamente condensata. Kris ansimava: se non fosse stato per quell’intervento esterno, sarebbe probabilmente stata uccisa sul colpo, ma non era il momento dei ringraziamenti. Il ragazzo si rialzò lentamente e arrivò dagli altri due.

\-Davvero, non vogliamo farti o farvi del male: veniamo realmente in pace. -
\-Allora liberatemi! -

Si dimenava freneticamente, ma non riusciva ancora a sciogliere la corda che lo teneva fermo.

\-E tu assicuraci che non ci ucciderai dopo. -

Rispose Adrian

\-Io non lascio vivo nessun cittadino che prova ad entrare ad Oikà! -
\-Non so se ti stai riferendo al villaggio qui vicino, ma, se così fosse, noi non vogliamo farvi del male, anzi, vogliamo trattarvi col rispetto che vi meritate. -
\-Nessuno ci ha dato rispetto quando stavamo con i cittadini! -
\-Questo non significa che non potete lottare per averlo da loro. -

Intervenne Kris ansimando, mentre faceva leggermente fatica a mantenere salda la presa sulla corda.

\-Perché farlo? Qui viviamo bene e abbiamo tutto quello che ci serve! -
\-Vendetta. -

Replicò il ragazzo e l’altro si fermò un attimo.

\-Come ti chiami? -
\-Silas. -
\-Vedi Silas, sappiamo della vostra condizione di rifugiati e proprio per questo vorremmo aiutarvi ad essere maggiormente rappresentati a Meoditia. -
\-Noi non ci torneremo lì, ci cacceranno di nuovo! -
\-Ascoltami un attimo -

Esordì la ragazza con tono deciso.

\- Vogliamo spodestare Minerva, ma ci serve il vostro aiuto per farlo. Non vorreste anche voi farvi valere per quello che siete? -
\- Già, poi, anche dopo tutti questi supplizi, credo che nessuno vi debba togliere una rivincita contro la capitale! -

Aggiunse Adrian, ma Silas stava ancora ponderando sul da farsi, mantenendo uno sguardo fisso verso il nulla.

\- Allora Silas? -
\- Sto pensando. -

Restò in silenzio e passò qualche secondo, ma ancora nessun responso.

\- Silas, quindi? -

Chiese Kris, alzando leggermente il tono di voce.

\- Ci sto pensando. -
\- Non abbiamo tutto il… -

Fu interrotta da una mano sulla bocca da parte del compagno.

\- Prenditi tutto il tempo necessario, tranquillo. -

Continuò lui, mentre l’altro era rimasto fermo, ancora immerso nei suoi pensieri. Dopo qualche minuto alzò lo sguardo.

\- Devo parlarne con gli altri. -
\- Potresti presentarceli? -
\- Prima parlo con loro e poi, forse, vi faccio entrare. -
\- Capisco. Allora possiamo aspettare qui intanto che tu spieghi la situazione agli altri abitanti del posto; per te va bene? -

Propose Adrian, ma fu prontamente bloccato dalla ragazza.

\- Sì, così noi lo liberiamo e lui ci uccide qui! A me non sembra molto convinto di aiutarci. -
\- E dagli un po’ di fiducia! -

Quello intanto si era alzato, senza nemmeno bisogno dell’uso delle braccia.

\- Mi ero già riposato abbastanza, avevo voglia di ascoltarvi un po': se volevo potevo ammazzarvi da prima. -

D’un tratto perforò la corda d’acqua con una miriade di spine che gli fuoriuscivano da tutto il corpo, facendola dissolvere nell’aria, per poi farle rientrare tutte all'unisono all'interno della carne, mentre i buchi da cui erano spuntate si cicatrizzavano molto rapidamente.

\- Per me va bene, voi aspettatemi. -

I due erano rimasti allibiti davanti alla scena e si erano resi conto che, nonostante quei due mesi da incubo, avevano ancora molta strada da fare.