Silas scomparve nella selva, confondendosi perfettamente tra i cespugli dello stesso colore dei suoi capelli. Intanto, Adrian aveva consumato un’altra fiala di sangue di Riter lavorato per riprendere le forze: era decisamente stremato. 

\-Vuoi davvero aspettarlo qui? -

Chiese Kris, mentre lo guardava riposarsi con la schiena poggiata su un albero.

\-Vedi altre opzioni? Nemmeno a me piace questa situazione e non ripongo tutta questa fiducia in quell’essere, però non abbiamo altra scelta. -
\-Speriamo non ci metta molto allora. -

Restarono lì ad attenderlo per all’incirca una mezz’ora, fin quando non sentirono una voce.

\-I cittadini possono entrare! -

Non era il timbro di Silas, era decisamente più acuto. I due si avvicinarono all’ingresso del villaggio e questa volta videro i cancelli aperti, ma senza alcun guardiano all’esterno. Vi passarono attraverso e furono accolti dal figuro di prima e da un’altra persona piuttosto particolare: aveva dei calzari neri appuntiti, una serie di drappeggi di varie sfumature di verde e azzurro che le scendevano lungo i fianchi, ma che curvavano verso l’alto all’altezza delle ginocchia; insieme ad un altro velo della stessa tonalità di forma triangolare che copriva il bacino frontalmente e sul retro. Salendo, la veste che ricopriva la parte superiore del suo corpo \-la quale era pienamente congiunta alla parte inferiore \-aveva un foro romboidale in prossimità dell’ombelico e dei motivi che ricordavano delle foglie, vicino alle giunture delle spalle con le braccia. Il volto, pur sembrando di giovane età, era marchiato da diverse rughe, che nascondevano i verdi, grandi e profondi occhi, i quali sicuramente avrebbero raccontato molto più di quanto avrebbe potuto esordire la sua bocca. Infine, il capo era disseminato da una chioma color blu polvere, sottile ma vigorosa, che si divideva in due a partire dalla sua fronte, per poi arrivare fino alle scapole. adornata da una corona di piante molto simili alla glicine, ma di un colorito più intenso. Nel complesso non sembrava avere una composizione fisica molto robusta, come anche Silas, ma già quest’ultimo aveva dimostrato essere di gran lunga più pericoloso di quanto si possa immaginare da un semplice sguardo. 

\-Silas mi ha spiegato tutto. Ma voglio sentirlo meglio da voi. -

Era decisamente quella la voce che avevano sentito poco fa. A quelle parole, le porte del cancello furono chiuse di nuovo da altri individui altrettanto particolari. 

\-Seguitemi. -

Disse, con un tono a primo impatto molto più maturo, rispetto a quello del suo concittadino, che adesso stava scortando i due, restando dietro di loro mentre si avviavano verso quello che sembrava essere una sorta di grossa capanna di pietra ovale, col tetto in legno e paglia. Entrati dentro, si sedettero ad un tavolo della stessa forma della struttura, con un’altra decina di figure. Adrian era piuttosto teso: non avevano ancora avuto notizie da Badalisk ed erano appena entrati nella tana del lupo, per così dire. Un passo falso e sarebbe potuto degenerare tutto. 

\-Voi cittadini non siete i primi ad aver messo piede nella nostra Oika, ma ci auguriamo che sarete gli ultimi. -

Il ragazzo trasalì.

\-Motivate il vostro arrivo. -

I due si lanciarono uno sguardo, ci fu qualche attimo di silenzio, ma poi Adrian proferì parola.

\-Siamo alla ricerca di alleati per poter rovesciare il governo dispotico di Minerva, a Meotidia. Abbiamo saputo che siete principalmente una comunità di rifugiati politici e volevamo darvi una mano a riottenere i diritti che vi spettano, così da ottenere un reintegro totale nella società. -
\-Io non tornerò a vivere con i cittadini! -

Esclamò una figura robusta, con un’armatura felpata, capelli corti, ma con un viso piuttosto delicato.  

\-Morte alle lingue acide, vita sempre ad Oika! 

Disse e gli altri ripeterono in coro, incrociando ripetutamente le braccia a mo’ di X, per poi unire i gomiti per formare una sorta di V, sbattendoli tra di loro. Il ragazzo era assolutamente terrorizzato, ma tentò di mantenere una faccia relativamente tranquilla, mentre accennava a qualche risata isterica. 

\-Lo so che può sembrare contro i vostri valori, ma sarebbe per il vostro… -

Fu interrotto dalla stessa persona di prima, che intanto aveva sbattuto con veemenza il pugno chiuso sul tavolo, facendo rimbombare tutta la sala di un tonfo sordo. 

\-Niente lingue acide, né lì né qui! -
\-Morte alle lingue acide, vita sempre ad Oika! -

Esordirono nuovamente all’unisono, questa volta con più vigore di prima. 

\-Se solo mi lasciaste spiegare… -

Kris lo bloccò con una mano sulla bocca, lo guardò per un attimo e lui si ammutolì.

\-Lui parla troppo; fate fare a me, voglio mettere in chiaro una cosa. -

Il tono era molto deciso e marcato, ma aspettò prima di proseguire: il trambusto per le grida dei presenti sopprimeva ancora la sua voce. Si alzò in piedi lentamente, quasi come se il peso delle parole che avrebbe detto la stavano conficcando con forza al suolo. 

\-Noi vogliamo solo una cosa! -

Alzò il volume e guardò fisso gli occhi della figura con la pelliccia con uno sguardo fermo, irremovibile: nemmeno il carico di ciò che stava per annunciare l’avrebbe fermata. Per un istante, il rumore di sottofondo era cessato e tutti si erano rivolti verso di lei. Questa, di rimando, osservò attentamente la platea, lanciò un’occhiata ad Adrian, visibilmente turbato, e poi tacque. Dopo qualche secondo, finalmente proferì parola con una risoluta compostezza e con una calma agghiacciante.

\-Noi uccideremo Minerva e con lei tutti i suoi compagni, uno ad uno. -

Adrian la guardò confuso, con i bulbi che quasi gli uscivano fuori dalle orbite: non era affatto quello il loro piano, giusto? 

\-Morte alle lingue acide, vita sempre ad Oika! -

Urlò la ragazza a squarciagola, imitando lo stesso gesto dei presenti. Ci fu un altro momento di silenzio, ma poi tutti la seguirono a ruota. Un vigoroso clamore era esploso in quella sala, ma lo sguardo di Kris era ancora irremovibile: aveva appena iniziato.

\-Abbiamo bisogno di voi, della vostra casa, delle sue risorse e dei suoi abitanti: da soli non ce la possiamo fare. -
\-E perché dovremmo affidarci a voi? -

Chiese sempre la solita persona, con tono inquisitorio e l’altra girò lentamente la testa verso il suo interlocutore. 

\-Perché noi abbiamo i mezzi per potervi dare quello che volete: in cambio, mi candiderò io, personalmente, per radunare quanta più gente proprio come voi, che merita di vedere quella viscida e merdosa dispotica squartata in due! -

Con possanza e vigore, manteneva la stessa flemma di prima, a tal punto che era quasi irriconoscibile: persino il suo lessico era cambiato e il suo linguaggio appariva pervaso da un profondo odio e intriso di una grinta feroce. Il ragazzo, intanto, ancora non aveva compreso quanto di quello che stava dicendo fosse realmente frutto dei suoi pensieri e quanto, invece, fosse puro spettacolo; pertanto osservava in silenzio. 

\-Ci hai presi con le parole, ma vogliamo sapere come volete fare quello che dite di voler fare. -

Disse la figura che avevano incontrato all'entrata, l'unica che non si era scomposta per riunirsi ai motti di spirito collettivi di prima. Ci fu un altro sguardo tra i due ragazzi e questa volta fu Adrian a proferire parola, mentre la ragazza tornava a sedere al suo posto.

\-Allora, per prima cosa, vorremmo far leva sull’atteggiamento da sovrano che ha assunto Minerva: non è una regina e non dovrebbe essere trattata come tale. -

L’altra figura annuiva tacitamente.

\-In seguito, c’è da evidenziare lo sfruttamento di genere, che presumo stia perseverando dal suo arrivo, giusto? -
\-Sì, è da quando è arrivata lei al potere che sono iniziate le persecuzioni e dopo qualche mese ce ne siamo andati. -
\-Da quanto è in carica? -
\- 3 mandati da sette anni ciascuno, questo dovrebbe essere l’ultimo. -
\-Quindi ci saranno delle nuove elezioni a breve? -
\-Tra 5 mesi: se volete farvi conoscere dovete iniziare da subito. -

Era così tanto preso dall'idea della candidatura, che non aveva nemmeno considerato la cosa più importante: il tempo. Era molto meno di quanto si aspettava: non era sicuro che sarebbe riuscito ad organizzare il tutto in meno di mezz’anno. 

\-Perché pensate che gli altri cittadini vi seguiranno? -
\-Perché faremo vedere loro quanto la situazione è degenerata e quanto non sia più sostenibile. -
\-Non credo vogliano tornare a quello che c’era prima. -
\-Che cosa c’era prima? -

Quello con la pelliccia intervenne.

\-Stessa cosa, ma c’erano le donne al posto degli uomini. -
\-Ma noi non vogliamo nemmeno quello. -
\-E allora chi volete mettere al posto di Minerva dopo averla uccisa? -

Ci fu qualche attimo di silenzio, ma rispose Kris.

\-Non ci sarà più nessuna persecuzione, né da un lato né dall’altro. Costruiremo una società dove tutti avranno gli stessi diritti, senza distinzioni. -
\-Ma noi qui ce l’abbiamo già: non c’è alcuna differenza tra uomo e donna ad Oika! -
\-Forse però ci sono ancora persone che stanno soffrendo in città, proprio perché non possono godere dei vostri stessi diritti, ci avete pensato? -

Intervenne Adrian.

\-E venissero qua, allora! -
\-Pensate di avere le risorse necessarie per provvedere a tutti gli oppressi della capitale e ai loro sostenitori? -
\-Sì che le abbiamo! -
\-No, non le abbiamo affatto. -

Rispose la figura con i capelli azzurri, con tono leggermente dispiaciuto.

\-Visto? C’è bisogno del controllo totale di Meotidia e, ovviamente, non potrete mai averlo finché resterete in questo piccolo territorio. Inoltre, se siete scappati già dalla città una volta, dubito riuscireste a candidarvi senza seri problemi, perciò avreste comunque bisogno di qualcuno che vi dia una mano dall’esterno. -
\-Perché volete darci una mano? -
\-Perché nemmeno noi tolleriamo questa situazione: va contro tutti i nostri principi. -

Prestando molta attenzione, si poteva cogliere qualche piccolo barlume di incertezza nella sua voce.

\-Inoltre, in quanto io stesso vittima di quel sistema, vorrei certamente cambiarlo. -
\-E io, in quanto sua compagna, voglio aiutarlo. -

Continuò la ragazza, appoggiandogli saldamente una mano sulla spalla. Era la prima volta che Adrian sentiva quel calore sul suo corpo, ma la cosa peggiore era che non riusciva ancora a capire se fosse reale o meno. 

\-Dunque -

Il ragazzo, dopo essersi destabilizzato per un attimo, tornò a guardare il resto dei presenti e riprese il discorso

\-Vi abbiamo convinti? -

Tutti gli altri iniziarono a guardarsi tra di loro, scambiandosi occhiate praticamente indecifrabili. Il silenzio regnò sovrano per qualche minuto e così anche l’ansia nei cuori dei due, finché l’individuo con i capelli color polvere non si alzò.

\-Vi aiuteremo, ma prima dovrete stare per un po’ qui con noi, per capire se possiamo fidarci pienamente o meno. -

I due erano estremamente contenti del risultato ottenuto, ma sul momento dovettero trattenere l’entusiasmo.

\-Va bene: tutto per la nostra causa! -

Rispose Adrian, mentre Kris fece un cenno di assenso. 

Dopo la discussione, tutti uscirono fuori dall’aula, ma prima, la ragazza si trovò davanti la figura con la pelliccia. 

\-Hai carattere, uomo, vedi di non deludermi. –
\-Ce l’hai con lui? –

Chiese lei, indicando il suo compagno.

\-Nono, mi riferisco a te: era da tempo che non sentivo qualcuno parlare così, anche se non finì molto bene l’ultima volta. –
\-Non mi sembra che prometta molto bene, allora! –

Rispose, ridacchiando come suo solito: aveva perso tutta quella grinta e fervore di prima, come se si fosse tramutata in un’altra persona da un istante all’altro. 

\-Buona fortuna con la campagna… il tuo nome? –
\-Kris, chiamami Kris. –
\-Buona fortuna Kris! –

E si ritirò, ignorando completamente Adrian. Questi inizialmente stava per protestare a questo proposito, ma capì che questa volta la sua compagna se l’era guadagnato: a stento nemmeno lui la riconosceva in quell’aula. Intanto, l’ultimo ad uscire fu Silas, che si avvicinò a loro.

\-Venite, vi mostro dove dormirete oggi. –

I due, senza farsi troppe domande, lo seguirono. Arrivarono davanti ad una struttura formata da due cilindri di pietrisco uniti da un corridoio dello stesso materiale e sormontati da varie tavole di legno ricoperte di paglia. L’altezza sarà stata all’incirca quella di un essere umano medio e le entrate erano semplicemente due varchi a forma di arco posti davanti a ciascuno delle strutture in cui era suddivisa l’abitazione. 

\-Qui ci mettiamo i bambini per farli abituare a vivere come degli adulti, ma in questi giorni sono tutti fuori dal villaggio. –
\-In che senso “per farli abituare a vivere come degli adulti”? –

Chiese Adrian

\-Quando li portiamo via da chi li ha fatti li dobbiamo far abituare a vivere come si vive quando si diventa grandi. –
\-Ancora non ho capito, perché li portate via dai loro genitori, non dovrebbero stare con le loro famiglie? –
\-Cos’è una famiglia? –

I due ragazzi si guardarono confusi.

\-Tu dove vivi? –
\-Ad Oika! –
\-Sì, ma con chi? –
\-Con gli altri che stanno ad Oika! –
\-Va bene, ma dove, in quale casa? –
\-Oika è casa! –
\-Intendo l’edificio. –
\-Oika non è un edificio, è casa! –

Erano ancora più confusi, ma Adrian preferì soprassedere. 

\-Lascia stare, piuttosto, perché ci hai già portati qui? –
\-Perché io devo stare con voi a farvi da guida. –
\-Capisco, quindi ci seguirai per un po’? –
\-Non per un po’! Devo stare con voi per un bel po’! –
\-Allora perché non ci dici dove ti possiamo trovare quando andrai a dormire? –

Intervenne Kris, un po’ infastidita dalla presenza del terzo incomodo.

\-Dove dormono tutti! –

Rispose quello.

\-Solo voi state qui perché non siete abitanti di Oika. –

Avrebbe voluto sapere perché soggiornassero tutti nello stesso posto, ma voleva tagliare corto.

\-Potresti dirci dove si trova questo posto? –
\-Sta lì. –

Indicò una struttura molto simile a quella dove si erano riuniti poco fa, con la differenza che le mura erano dipinte con strisce bianche e nere alterne. 

\-Va bene, grazie Silas. –

Esordì la ragazza, dandogli una pacca laterale sulla spalla

\-Dobbiamo vedere altro o possiamo riposarci un attimo? –
\-Tra poco sarà notte, quindi anche noi andremo a dormire tra poco. Se volete, però, ci sta l’Hamadryan.
\-Intendi l’albero? –
\-No, la festa dell’albero! Stiamo tutti insieme per festeggiare la fioritura: andremo anche lì stasera.
\-Ci penseremo, grazie, Silas.

Senza nemmeno rispondere, se ne andò con uno sguardo che sembrava piuttosto perso nel vuoto. Intanto, Kris aveva dimostrato una gentilezza mai vista prima e il suo compagno, giustamente, esigeva delle spiegazioni. Perciò, entrarono nella loro nuova dimora e, essendo l’interno prevalentemente spoglio \-fatta eccezione di due lastre di pietra in ognuno dei due cilindri comunicanti \-si misero a ridosso del muro centrale, con lo sguardo rivolto verso quella che pareva essere una sorta di finestra quadrata con due rami incrociati, nella parete rocciosa, che dava sulla boscaglia. Prima di proferire parola, però, Adrian si soffermò a guardare il cielo che aveva davanti a lui: non aveva mai fatto caso al fenomeno straordinario che era il tramonto in quel mondo. Le quattro lune, verso il vespro, erano quasi sovrapposte l’una sull’altra, diffondendo un color grigio, mescolato ad una tinta di rosa e crema, sospeso soffusamente nell’aria, che tingeva a sua volta anche le nuvole. Si riuscivano ancora a distinguere, anche se a stento, le varie sfumature dei singoli astri; eppure il loro connubio prevaleva sui loro singoli sforzi e il tutto brillava di quel bagliore etereo, che immergeva la selva sottostante di una tonalità quasi onirica.