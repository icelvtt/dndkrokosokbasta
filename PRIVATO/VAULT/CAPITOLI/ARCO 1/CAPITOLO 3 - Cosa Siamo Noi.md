Adrian aveva capito al volo questa volta: dovevano superare tutte le sfide che quel posto gli avrebbe offerto, così da passare alla prossima città in tempo zero; ma come, quando e, soprattutto, quali erano queste sfide?
Per prima cosa, dovevano procurarsi dell’equipaggiamento per affrontare i pericoli imminenti, ma per loro fortuna, Kris aveva una riserva di armi a casa – per qualche motivo \- così tornarono dentro e la ragazza andò a prendere tutto il necessario. Dopo pochi secondi tornò nel salone, davanti al divano, sul quale il ragazzo si era già appoggiato, carica di armamentario vario: spade, lance, scudi, armature e quant’altro.
\- Ci sono varie armi qui: armi corpo a corpo, quindi spade ad una mano, spade a due mani, lance, pugnali, mazze chiodate, fruste e armi a distanza, cioè archi, balestre, coltelli da lancio, shuriken e granate di vario tipo. Scegli quello che ti piace di più! \-
\- Perché ci servono delle armi?
Domandò, leggermente impaurito.
\- Perché altrimenti ci uccidono, idiota! \-
\- Ma chi dovrebbe ucciderci? –
Esclamò, ma Kris gli diede un altro schiaffo in pieno viso, facendogli rendere conto che… no, non voleva comunicargli niente: è solo manesca.
Il ragazzo stette zitto, capendo che non poteva controbattere con le manie paranoiche di una ragazzina armata e si mise a scrutare nel caos bellico che aveva davanti.
Adocchiò una spada a due mani e provò ad afferrarla, ma era troppo pesante e non riusciva nemmeno a sollevarla da terra. Allora riprovò con una lancia, ma sortì lo stesso effetto. Fece lo stesso anche con una spada ad una mano e vari pugnali o altre armi leggere, ma niente, non riusciva a maneggiarne nemmeno una senza fare notevoli sforzi.
\- Possibile che tu sia così debole da non saper usare manco un pugnale? \-
Chiese la ragazza, trattenendo le risate coprendosi la bocca.
\- Senti, fin da quando ero piccolo non ho mai praticato sport, quindi è probabile che i miei muscoli non siano abbastanza sviluppati per fare questo genere di attività. \-
\- Non hai mai fatto attività fisica in vita tua? –
Gridò, costringendo il ragazzo a mettersi le mani sulle orecchie per non rimanere stordito.
\- No, non mi è mai piaciuta. \-
\- Cazzo, allora fai proprio pena… \-
Kris si fermò un attimo prima di continuare la frase.
\- L’ho detto ad alta voce? \-
Adrian la fissò con uno sguardo inespressivo: sembrava essersi già abituato agli insulti della ragazza.
\- Comunque, abbiamo un problemino: se non puoi impugnare un’arma, non puoi difenderti dai nemici e se non puoi difenderti dai nemici, quelli ti squartano! –
Spiegò col solito sorriso spiaccicato sulla faccia.
\- Mi potresti fare da scudo umano a questo punto, no? \-
\- Mi fai pena, ma non così tanto: non esageriamo. \-
\- Allora mettiamola così: io potrei essere la mente e tu il braccio! Così facendo, entrambi potremmo servire a qualcosa, no? \-
La ragazza scoppiò a ridere a crepapelle.
\- Tu? Comandare me? –
Continuò a ridere fortemente.
\- Vedo che nutri molta stima nei miei confronti. \-
\- No, è che io non sono fatta per essere comandata: vedi… \-
Diceva Kris con tono stranamente calmo mentre si avvicinava al compagno, mettendogli una mano sulla spalla
\- Comando io qui. \-
Iniziò a premere molto forte sulla spalla del suo compagno, facendolo quasi svenire dal dolore. Lanciò un grido e, lasciando lentamente la presa, la ragazza gli diede poi una pacca sulla spalla, quasi facendolo cadere, andando poi avanti correndo.
\- Allora, andiamo sì o no? Tanto per adesso non ci serve pensare alle armi se non ne sai usare manco una. \-
Il povero ragazzo voleva davvero piangere in quell’istante, ma capì che non era il momento adatto: ora doveva solo pensare a concentrarsi e a tentare di capire qualcosa di più tra le contraddittorie affermazioni di Kris. Si aggiustò gli occhiali e seguì la ragazza, senza proferire parola. Dopo circa una ventina di minuti erano arrivati di nuovo davanti a quell’edificio caratteristico, luogo del loro primo incontro.
\- Che ci facciamo di nuovo qui? \-
\- Visto che fai schifo con le armi, vediamo prima il tuo elemento e stile. \-
\- Elemento? Stile? Ma che diamine sono? \-
\- Ogni persona ha la capacità di padroneggiare uno tra 5 elementi: Acqua, Natura, Fuoco, Roccia e Vento. Esistono, poi, 2 stili diversi: il primo, ossia l’Oplis, infonde in altri oggetti il proprio elemento e il secondo, cioè lo Stoikon, lo utilizza al meglio senza altri mezzi. La combinazione di questi due fattori è ciò che definisce la persona come combattente. Devi capire qual è la tua propensione naturale per sfruttarla al massimo: magari non sei un Oplis come me e usi meglio i tuoi poteri con le mani libere. \-
\- Sembra davvero interessante, almeno credo, ma ancora non capisco perché ci sia tutta quest’enfasi sui combattimenti: non si può parlare più civilmente? E poi, scusa, come sai tutte queste cose? \-
\- L’ho letto da una parte. \-
Non ci credeva manco Adrian (anche se il parlato robotico sembrava a supporto di questa tesi) ma non poté controbattere, visto che veniva trascinato all’interno del palazzo da Kris.
Una volta entrati, il ragazzo poté osservare meglio la splendida architettura di cui quell’edificio constava: una cupola simile ad una di qualche chiesa rinascimentale si ergeva in alto con tutta la sua possenza, circondata da archi che si estendevano fino al terreno sottostante. La ragazza gli fece da guida (o forse è meglio dire che lo fece strusciare contro il pavimento tirandolo per il braccio) fino ad una stanza, all’interno della quale vi era una sfera color arcobaleno sospesa tra due mezzi coni con le punte rivolte l’una verso l’altra, posti uno sul tetto e uno sul pavimento.
\- Questo è un Localizzatore dell’Anima, ti dice quali sono il tuo elemento e il tuo stile. \-
Spiegò Kris
\- Ce ne sta uno in ogni capitale e fanno tutti più o meno la stessa cosa. Avanti, tocca la palla splendente con la mano. \-
\- Ma non ti sembra un po’ pericoloso…\-
Non ebbe nemmeno il tempo di finire la frase, che già la ragazza lo aveva spinto verso il marchingegno e gli aveva fatto toccare il palmo con la sfera.
Da essa fuoriuscì un cristallo fluttuante, dello stesso colore della palla, che si avvicinò a Adrian, terrorizzato, per poi frantumarsi.
\- Che cosa è successo? \-
Balbettò il ragazzo, confuso.
\- Dì ad alta voce: “Analisi dell’Anima”. \-
\- Ma che vuol… \-
\- Dillo e basta! \-
Quello, balzando in aria, disse le parole ordinate, anche se con timore. D’un tratto gli si aprì un rettangolo verde chiaro davanti agli occhi, cosa che lo spaventò leggermente. Su quel reticolo semitrasparente si potevano leggere varie note:
Nome: Adrian 
Cognome: Utino 
Elemento: Vento 
Stile: ??? 
Tempo trascorso a Iona: +2 h 
Biografia: \-\-\-
\- Ci sono tre punti interrogativi sulla parte dello stile, che significano? \-
Disse Adrian, ma poi si fermò a riflettere.
“Potrebbe anche essere che questo sia uno di quei momenti topici nei quali viene rilevato che il protagonista della storia Fantasy di turno possiede un potere incredibilmente forte!
Ma certo! Se siamo in uno di quei mondi fantasy, come diceva anche Fretus, forse sono proprio io il prescelto di questa storia!” Pensava, con lo sguardo perso nei suoi sogni infantili.
\- Ah sì, scusa. \-
Disse Kris, notando che il suo compagno era rimasto immobile a fissare il cielo come un ebete.
\- Mi ero dimenticata di dirti della classe ignota, perché vedi, è abbastanza inusuale… \-
\- Ho sempre saputo di essere speciale. \-
Concluse il ragazzo, stranamente pieno di sé, fermandola.
\- Buon per te, perché è l’unica classe senza abilità né offensive, né difensive: è comune tra i nativi di questo mondo, ma per quelli del mondo esterno, come noi, penso sia abbastanza rara. In parole povere, sei un inutile e mediocre supporto. \-
Terminò Kris con il solito sorriso stampato in volto, lasciando Adrian pietrificato e senza parole, devastato dalle sue aspettative fasulle e dalla neonata padronanza di linguaggio della ragazza.