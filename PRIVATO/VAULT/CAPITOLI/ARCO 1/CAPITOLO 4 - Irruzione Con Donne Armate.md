L’imbarazzo di Adrian fu presto interrotto dal rumore dei tacchi di una persona, presumibilmente una donna. Sentendola avvicinare, i due si voltano alle loro spalle e si accorgono che dietro di loro non vi era solo un individuo, ma un intero squadrone d’assalto, composto da 5 soldati (altrettanto \-presumibilmente \-donne), armati di fucili violacei abbastanza appariscenti. Al centro spiccava una figura, però con vestiti più raffinati, che le scendevano quasi come un mantello nero a tre punte sulla schiena e a due sul davanti, lasciando leggermente scoperto il petto in una scollatura a V. Indossava dei guanti lunghi dello stesso colore e degli stivali con dei tacchi piuttosto alti. Aveva gli occhi chiari e i capelli verdi e lunghi, con due ciuffi paralleli che si ergevano sulla sommità del capo e scendevano fino al livello degli avanbracci. Probabilmente la causa del rumore che avevano sentito era proprio lei.

\-Immobilizzatelo. -

Disse quest’ultima, con tono secco, indicando con l’indice destro Adrian. Dalle armi fuoriuscirono dei rampicanti, che andarono ad attorcigliare il ragazzo, bloccandolo del tutto.

\-Ehi! Ferme! Che state facendo? -

Rispose Kris, confusa, ma più arrabbiata.

\-Mi duole sapere che sei stata soggiogata da quel vile… -

Il comandante delle truppe ebbe quasi il rigurgito a continuare la frase

\-Maschio… -

Anche le guardie ebbero lo stesso identico rigurgito all’unisono, quasi ad imitare il loro capo.

\-Ma che state dicendo? Semmai io lo sto sottomettendo! -
\-Puoi dirlo forte! -

Rispose Adrian, mentre gli stava per mancare il fiato. 

\-Quello a stento riesce a sollevarsi, figuriamoci a farmi del male! Non ha manco uno stile di combattimento: è innocuo! -

Il ragazzo non sembrava molto contento di sentire l’ultima parte, ma lasciò correre.

\-Oh te misera! \-

Iniziò a dire la signora, lamentandosi con pathos eccessivo.

\-Non ti rendi nemmeno conto di star difendendo uno sporco e riluttante maschio in piena libertà, nella mia reggia? Anni e anni di oppressione e sottomissione per qual motivo? Redire agli albori? Possano quelle che furono perdonare la tua prematura ingenuità. Su, portatelo in cella, ancelle! -
\-Ai Suoi ordini, Signora Minerva! -

Risposero all’unisono le guardie.

\-Restate dove siete! -

Non ebbe nemmeno il tempo di finire la frase, che il suo compagno, da poco conosciuto, fu subito rapito e portato via dal plotone.

  

Andiamo avanti di qualche minuto. Al centro di una stanza pressoché buia, con una serie di sbarre luminescenti poste su un lato, come da barriera, vi era Adrian, seduto spalle al muro. 

\-Al diavolo questo mondo! Manco un giorno e già mi hanno incarcerato senza motivo! Basta: questo è sessismo puro! Avevano citato qualcosa riguardante il fatto che io ero un intruso e che non dovevo stare lì. Mi sembra l’età vittoriana con i sessi invertiti! -

Si fermò un attimo.

\-Che anche Kris magari lo sapesse e fosse coinvolta in tutto questo? –

Gli piaceva molto parlare tra sé e sé a bassa voce: lo aiutava a digerire situazioni difficili e a trovare soluzioni quando non sapeva bene cosa fare. Il ragazzo guardò verso una finestra sbarrata, che dava verso l’esterno dell’edificio, mostrando una vasta pianura verde, che dava poi ad un fitto bosco di alberi simili a cipressi.

\-Se solo potessi uscire fuori di qui: mi basterebbe giusto qualcosa per tagliare queste… -

Stava per toccare quei fasci luminescenti, quando essi si animarono e diventarono rampicanti, che gli allontanarono la mano con forza. 

\-Ma di che materiale sono fatte? Se non posso nemmeno avvicinarmi, vuol dire che dovrò trovare un altro modo per scappare via di qui. -

Adrian ricordò che, poco prima di essere stato trasportato nella cella, gli fu detto di essere capace di padroneggiare l’elemento del vento. Effettivamente, lui non sapeva bene cosa significasse, ma, forse, qualche abilità ce la doveva avere, anche se solo di supporto (a detta di Kris).

\-Vento… vento… esci fuori dannatissimo vento! -

Continuava a ripetere, dimenandosi all’impazzata, ma invano, visto che non usciva alcun tanto desiderato “vento” dal suo corpo, né questo si manifestava magicamente davanti a lui. In preda alla disperazione scagliò le mani per terra e, in quel momento, sentì “qualcosa” fremere nel suo palmo destro. Tutto l’arto stava iniziando a vibrare, dapprima lentamente, poi con crescente intensità, finché non avvertì un impulso e, , dopo essersi rialzato, ritirò di scatto la sua mano e questa partorì una piccola sfera traslucida di colore verde chiaro, che volteggiava davanti a lui. Sbattè gli occhi e, una volta riaperti,

la sua visuale si era spostata: era come se stesse guardando se stesso, perfettamente immobile, in uno specchio, ma non riusciva a vederne i bordi. Ci mise un po’ a capirlo, ma era riuscito a traslare il suo campo visivo dalla prospettiva dei suoi occhi a quella della palla fluttuante. Terrorizzato, provò a dimenarsi, ma era imprigionato in una gabbia ancora più stretta di quella nella quale era già stato rinchiuso.

\-Fammi tornare nel mio corpo! -

E così accadde: al pensiero di quelle parole – non potendo parlare, in assenza di una bocca \-la sua vista tornò come prima. Ansimò e il globo etereo svanì nel nulla.

\-Ci sarà qualche meccanismo particolare che fa attivare questo potere: magari, se riuscissi a lanciare la sfera fuori dalle sbarre potrei spostarci il mio campo visivo. -

Iniziò a misurare l’ampiezza dell’apertura della grata con le dita, mantenendole ad una dovuta distanza di sicurezza. In seguito, recitò le stesse parole di prima, sperando di rievocare la palla fluttuante, ma con scarsi risultati. Così, tentò di focalizzarsi su quel fremito che aveva sentito poco fa, per ricrearlo. Dopo qualche secondo di concentrazione, ecco che lo poteva risentire, ma questa volta, in molto meno tempo, era riuscito a generare un’altra delle sue creazioni. Era visibilmente compiaciuto di essere riuscito a comprendere come evocarla. Tenendo gli occhi sbarrati, misurò anche questa, sempre con le mani, e si accorse che era effettivamente un corpo solido, dalla consistenza simile a quella dello zucchero filato, mista a quella di un mucchio di piume raggomitolate una nell’altra.

\-Bene: il varco è largo esattamente 8,3 indici, 15,49 centimetri, ben 4,9 millimetri più grande di questa sferetta. Dovrebbe bastare. -

Sempre tenendo gli occhi serrati, per evitare di perdere la sua visuale, prese la mira, posizionandosi esattamente al centro della fessura delle sbarre. Fece un respiro profondo, afferrò l’ordigno – estremamente leggero – e lo scagliò in linea retta. Miracolosamente riuscì nell’impresa e, chiudendo gli occhi, perse il comando del suo corpo e riprese a vedere tramite il campo visivo della palla fluttuante.