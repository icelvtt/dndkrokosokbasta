Il piano era riuscito, ma doveva passare alla seconda fase: trovare Kris e rivelare la sua posizione, sperando che possa fare qualcosa per salvarlo (e che soprattutto voglia farlo). L’unico problema era che non sapeva minimamente se aveva capacità motorie mentre si trovava in quello stato. Non avendo arti, non riusciva a capire come si sarebbe potuto muovere, ma poi fece un attimo mente locale: se prima era rientrato nel suo corpo quando aveva pensato di farlo, forse anche i comandi di movimento della sfera erano su imposizione mentale, a patto che ce ne fossero. Si concentrò intensamente sul solo pensiero di andare avanti e, dopo qualche secondo, iniziò a schizzare a razzo in una singola direzione. Spaventato, tentò di fare del freno il suo unico pensiero in quel momento e, di scatto, si bloccò, sospeso nell’aria, a qualche decina di metri di distanza dalle sbarre.

Ci mise un po’ a prendere i controlli della sfera, ma alla fine capì come comandarla al meglio. Occorreva isolare singoli pensieri semplici, uno alla volta, per impartire ordini sul suo movimento: era fattibile, ma richiedeva un’elevata concentrazione e vigore mentale. Inoltre, era piuttosto veloce (a differenza della sua controparte umana), dato il suo peso pressoché nullo. Fu proprio grazie alla sua rapidità, infatti, che riusciva a mobilitarsi in maniera piuttosto efficiente per esplorare il luogo circostante. Passò poco prima di ritornare al luogo dell’arresto e, essendo l’ordigno di dimensioni ridotte e quasi trasparente, non fu notato particolarmente dai passanti. Decise di entrare nel castello, alla ricerca della sua compagna, ma di lei non vi era alcuna traccia. 

\-Che i soldati di Minerva abbiamo preso anche lei? Possibile, anche se mi pare di aver capito che quella tizia sia pressoché contro gli uomini, più che contro le donne. -

Rimuginava tra sé e sé, mentre continuava a vagare, alla ricerca della ragazza. Provò ad andare a casa sua: magari l’avrebbe trovata lì, forse a sistemare le sue cose. Fluttuò verso la residenza e, quando vi entrò dalla finestra, trovò Kris, con dei pantaloncini neri corti e lo stesso top di prima, che si allenava, per qualche motivo, a far roteare una grossa spada a due mani in giro per casa.

Era riuscito finalmente a trovarla, ma erano sorti due problemi:

1. Cosa ci faceva con una cazzo di spada in giro per casa?
2. Come avrebbe fatto Adrian a comunicarle qualcosa, visto che non poteva parlare?

Per il primo dilemma, la risposta sarebbe tardata a venire, ma, per il secondo, doveva trovare una il prima possibile. Provò ad attirare l’attenzione della ragazza girandole attorno, ma senza risultato: era troppo concentrata sul menare colpi all’aria e il ragazzo dovette anche stare attento a non esserne travolto. Così decise di andare nell’armeria a cercare qualche arma per destare maggiore attenzione, ma, non riuscendo ancora a regolare finemente la sua accelerazione, finì per schiantarsi contro l’arsenale, facendo crollare tutto il materiale bellico perfettamente custodito da Kris. Avendo avvertito il clamoroso frastuono metallico, questa si girò verso il luogo dell’accaduto e noto la palla fluttuante che gironzolava attorno alle sue tanto amate armi cadute per terra.

\-Cristo santo, la mia quinta collezione! –

Gridò la ragazza a pieni polmoni, con gli occhi sgranati.

\-Quinta? Quante ne ha questa di armi? -

Pensava Adrian, ma non aveva tempo per farsi altre domande, visto che la sua compagna aveva pronto a sua volta il piano per lo “sterminio della sfera verde mediante una spada gigante”. Sfruttando questa situazione (involontaria) a suo vantaggio, il ragazzo – o meglio dire la palla \-sfrecciò verso la stanza principale.

\-Fottute spie del cazzo, io vi ammazzo tutte!  -

Farneticava lei, mentre dimenava ferocemente una lama dalle dimensioni improponibili contro il suo a stento definibile compagno. Il globo, intanto fluttuava in cerchio attorno ad una colonna, usata come riparo dalle spadate frenetiche della ragazza. Kris stava per sferrare un colpo fatale contro il supporto architettonico, ma si fermò a pochi centimetri dall’impatto. Qualcosa non tornava: quella sfera verde, presumibilmente di natura elementale, che fluttuava in casa sua, specialmente attorno ad una colonna che un certo individuo aveva analizzato tanto attentamente la prima volta che era venuta in quel luogo, poteva essere solo una persona.

\-Adrian? -

La sfera salì prima su e poi giù due volte di fila, come segno d’approvazione.

\-Lo prendo come un sì. Mi spieghi perché cazzo hai buttato giù l’armeria? –

Quello iniziò a girare intorno in cerchio.

\-Non puoi proprio parlare vedo, menomale! –

Anche in quella situazione surreale il suo spiccato senso dell’umorismo si faceva sentire.

\-Non avrei mai pensato che lo stile di supporto potesse rivelarsi davvero utile qualche volta. Si imparano sempre tante cose nuove! Comunque, suppongo che tu mi abbia cercato perché vuoi una mano ad evadere dalla prigione dove ti hanno rinchiuso, giusto? -

Si fermò improvvisamente, cambiando radicalmente espressione, ammazzando il neonato sorriso.

\-Cosa ti fa pensare che io te la voglia dare? -

La domanda lo spiazzò e non poco: aveva sì ipotizzato anche una reazione del genere, ma sembrava contraddittoria con il suo atteggiamento di prima, dato che sembrava visibilmente irritata nel momento in cui lo stavano portando via, poco tempo fa.

\-Senti, te l’ho detto pure prima, non lo so manco io il motivo per cui ti sto aiutando: io c’ho provato a nasconderlo dicendo che mi facevi pena, ma non penso proprio di essere molto credibile. Normalmente non me ne fregherebbe niente di uno come te e in effetti non me ne frega proprio un cazzo manco di te, guarda. –

Accennò ad una mezza risata acida.

\-Però, boh, credo che per ora non ho niente di meglio da fare: sta diventando ripetitivo vivere qui. Quindi, dove dobbiamo andare? –

Il ragazzo, anche se turbato dagli insulti e dalla plausibile instabilità mentale di Kris, era pronto per guidare la sua ritrovata alleata verso la gabbia nella quale lui era rinchiuso. Lei dunque si cambiò, infilandosi i pantaloni e le scarpe che aveva indosso poco fa e, dopo circa mezz’ora, tornarono davanti alla cella. Ora Adrian poté finalmente osservare meglio la struttura dall’esterno: la finestra sbarrata era a malapena a due metri da terra, se vista da fuori, mentre da dentro era circa ad un quarto dell’altezza. Questo significava che, per poter quantomeno scalfire la barriera di rovi, bisognava arrivare al suo livello. Il ragazzo, dunque, decise di ritornare nel suo corpo per poter comunicare a parole con Kris e la sfera sparì. Non poteva sapere, però, che mentre aveva trasportato la sua coscienza nel suo ordigno, il suo corpo materiale era rimasto totalmente immobile nella posizione di lancio. Infatti, quando fece ritorno ad esso, cadde in avanti per la posizione di squilibrio che aveva assunto per lanciare la sfera. Dietro di lui vi erano due guardie che, incuriosite dal fenomeno della bella statuina, si erano avvicinate. Una volta ripreso il controllo, però, il ragazzo capì la situazione e, ignorando gli spettatori, iniziò a muoversi freneticamente sul pavimento, senza nemmeno alzarsi, mentre blaterava ad alta voce svariati inni al patriarcato. Per qualche arcano motivo, la trovata riuscì e le due guardie si allontanarono, spaventate, confuse e disgustate. 

\-Mi ricevi compare? -
\-Come cazzo mi hai chiamato? Ti sembro per caso un militare? E poi che stavi gridando prima? -

Rispose Kris, confermando la sua presenza. 

\-Lascia stare e abbassa la voce! Piuttosto, riusciresti ad aprire una breccia in queste sbarre magiche? -
\-Ah boh, dovrei provarci, ma prima ci devo arrivare. -
\-Sei un’esperta di armi, no? Hai portato anche il tuo bel spadone con te! -
\-Ha un nome ed è Kyūryū, che significa “Flusso Costante”! –
\-Perché ho sentito il nome in giapponese? –
\-Perché il suo nome è in giapponese. –
\-Ma tu sei tedesca. –
\-“Ma tu” te li fai i cazzi tuoi? –

Asserì, scimmiottando il tono di voce del ragazzo. Adrian, intanto, si mise a guardare la spada dalla distanza: poteva già notare quanto esageratamente grande fosse e che quindi, molto probabilmente, non sarebbe riuscita a manovrarla come si deve.

\-Va bene, ma almeno sai come salire fin qui?-
\-Potresti darmi tu una mano, no? -
\-Riesci sempre a rispondere ad una domanda con un’altra domanda, come ci riesci?-
\-Senti, al posto di continuare a rompere i coglioni, me la vuoi dare tu una mano? Magari con una spinta con la tua palla di vento, non lo so, potrei salire da te.-
\-Possiamo provare. –

Il ragazzo manifestò di nuovo la sfera, con ancora meno difficoltà rispetto a prima e aveva anche ripetuto lo stesso lancio per far uscire nuovamente la sfera al di fuori della cella. Prese poi il controllo dell’oggetto, aspettando direttive da parte di Kris.

\-Ok, ora ti userò come gradino. Stai fermo, capito? -

La palla iniziò a ruotare vorticosamente su se stessa, per mostrare dissenso.

\-Ti ho detto stai fermo, cretino! -

Disse la ragazza, ignorando palesemente la risposta di Adrian. Si preparò a saltare e balzò sull’oggetto fluttuante, il quale si dissolse, ma, generando una piccola folata di vento nel momento della dissoluzione, la spinse al livello della gabbia. 

Kris era sospesa a mezz’aria e aveva solo qualche frazione di secondo per spaccare quei rampicanti. Eppure, dalla sua lama fuoriuscirono dei flussi d’acqua, che l’avvolsero, e, con una disarmante rapidità fulminea, effettuò prima un taglio, indebolendo i fusti, poi un secondo squarcio per danneggiarne le radici e, infine, volteggiando su se stessa, disintegrò totalmente la barriera. I flutti scorrevano come un torrente in continuo movimento da quell’arma, che, mentre fendeva l’obbiettivo, disperdeva svariate gocce che riflettevano la luce lunare, creando tanti piccoli bagliori sparsi nell’aria. Con una mossa magistrale, era riuscita quindi a recidere le sbarre, lasciando ricadere una discreta pioggia su di sé. Il ragazzo, intanto, era tornato nel suo corpo e aveva osservato con cura la scena, nonostante fosse durata meno di un secondo. Era rimasto abbagliato dalle capacità di Kris e stava iniziando a pensare che sarebbe stata una preziosa alleata durante il suo viaggio. Lei era già atterrata al suolo, con una grazia impeccabile e si mise a richiamare Adrian per farlo scendere, visto che si era incantato nel fissare quell’esibizione.