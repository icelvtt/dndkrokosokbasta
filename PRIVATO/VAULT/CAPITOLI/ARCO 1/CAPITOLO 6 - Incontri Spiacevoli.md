La fuga fu la parte più difficile: essendo Adrian un latitante, non potevano certamente farsi vedere in pubblico senza incappare in qualche spiacevole inconveniente. Fortunatamente, però, la brillante mente di Kris partorì un piano decisamente originale: prese un lungo straccio di tessuto da terra e lo mise addosso a Adrian, coprendogli anche il capo.

\-Ora devi solo far finta di essere il mio schiavo finché non arriviamo a casa, così passeremo inosservati. -

Enunciò lei, mentre ritoccava l’ornamento sulla testa del ragazzo.

\-Io non credo che sia un ottimo... -

Non ebbe il tempo di finire la frase che fu messo in ginocchio forzatamente, con le mani bloccate dietro la schiena, dal suo alleato, in men che non si dica. Questi, poi, cacciò una corda, (che per qualche motivo portava con sé) e gliela legò a mo’ di collare. Con questo irriconoscibile e assolutamente non denigratorio travestimento, partirono alla volta della casa della ragazza: probabilmente l’unico posto dove potevano alloggiare tranquillamente per il momento. Durante il tragitto, varie persone guardavano di malocchio Adrian, sospettose del lungo mantello (e, forse, anche della fune che lo stava strozzando), ma non vi prestarono troppa attenzione, visto che uno schiavo in più o uno schiavo in meno non avrebbe fatto chissà quale grande differenza in quel posto. Una volta arrivati, Kris slegò il suo compagno e lui andò dritto sul divano per riprendere il respiro.

\-C’era davvero bisogno di farlo? Potevo morire soffocato prima di arrivare qui! -
\-Oh, Adrian! – 

Rispose lei.

\-Smettila di lagnarti: guarda che non ti ho fatto niente -
\-Intanto i segni della corda impressi nel collo che tu mi hai lasciato per sembrare “più credibile” non sono “niente”! -
\-Potevi anche evitare di farti rinchiudere, coglione. -
\-Ma se nemmeno io so come ci sono finito lì dentro! -
\-Sei un maschio e qui comandano le donne: ma ci arrivi che non ci dovevi proprio stare lì? -
\-Ma se tu mi hai portato lì dentro, sottospecie di babbuino blu uscito male! -
\-Dillo un’altra volta e ti faccio diventare di nuovo il mio schiavo; stavolta però la corda non si staccherà dal collo. -

A quella sentenza Adrian si ammutolì, terrorizzato dalle possibili conseguenze delle sue azioni. 

\-Bene. Quindi, che intenzioni hai al momento? Quali sono i tuoi piani? -
\-Piani? E lo chiedi a me? Non sei tu quella che voleva comandare? Piuttosto, in tutto questo, come hai fatto a comprarti una casa? Cioè, hai dovuto fare dei lavoretti per le persone della città, ti sei trovata un impiego; come hai fatto? -

La ragazza restò in silenzio per un po’, per poi scoppiare a ridere. 

\-Un impiego? Adrian, ti giuro, come cazzo parli? Ma poi, ti pare? -
\-Chiedevo seriamente. -
\-Senti, io per comprarmi questa catapecchia, ho ucciso dei mostri per commissione nella foresta qua vicino. -

Si alzò e prese un foglio di carta mezzo rovinato da un mobile vicino, lo aprì e, sedendosi a gambe incrociate sul divano, lo mostrò a Adrian, indicando col dito un punto sulla cartina. 

\-Eccoci. Noi siamo qui, lo vedi? Ci troviamo a Meotidia e qui, affianco, c’è quella foresta piena di mostri. -
\-Mostri? Esistono anche creature del genere in questo mondo? -
\-Sveglia! Certo che esistono! Sono pure molto carini quando gli spacchi la testa con una bella spada, ma tu non puoi capirmi, ovviamente. -
\-E menomale, direi. -
\-Ti toccherà, però: tu ed io andremo a fare fuori un po’ di bestiacce, così diventeremo più forti e poi usciremo da questa città del cazzo! -
\-Non potremmo andarcene da qui e basta? –
\-Ancora con ‘sta cosa? Te l’ho detto che dobbiamo superare delle sfide prima! –
\-Ma come fai a sapere che la sfida consiste nell’andare a caccia di mostri? –
\-“Ma come fai” a rompermi sempre le palle in ogni momento? Ce la fai a starti zitto per una volta? –

Rispose, scimmiottando la voce del ragazzo.

\-Io non voglio uccidere altre creature. –
\-E invece ti fotti! Muovi il culo che se no non ci esercitiamo. –
\-Ma esercitarsi per cosa? –
\-Ancora? Ti ho già detto che non stiamo in un posto tranquillo! Secondo te perché cazzo mi porto una spada gigante appresso? –
\-Pensavo fossi semplicemente strana tu: non mi pare di aver visto altra gente armata, salvo per le guardie di Minerva. –
\-E invece conviene stare sempre preparati: non sai mai chi ti puoi trovare davanti. Ora sbrigati, mettiamoci subito al lavoro.

La ragazza prese il ragazzo per il braccio e, portandosi la sua solita spada, uscì per l’ennesima volta da quella casa. Si diressero verso la zona indicata sulla mappa e, senza farsi notare, uscirono dal cancello principale della capitale e arrivarono in una fitta boscaglia. 

\-Che strani questi alberi. – 

Esordì il ragazzo.

\-Sembrano lecci, ma dalla corteccia si direbbero betulle. -

Kris non sembrava minimamente prestare attenzione alle parole del suo compagno: era troppo impegnata a cercare dei mostri da uccidere. Improvvisamente, però, una strana figura uscì fuori dall’erba alta e si scagliò verso Adrian, il quale emise un gemito di paura. 

Con un colpo di spada, Kris lanciò via in un baleno l’imminente minaccia, salvando l’altro con grande prontezza di riflessi da quella che sembrava essere una creatura mai vista prima. Pareva un roditore, ma aveva la chioma di un leone, due zanne abbastanza prorompenti, simili a quelle di un tricheco, ed una coda pelosa, lunga quanto il suo corpo ovale. Gli arti inferiori, infine, erano muniti di artigli appuntiti. 

\-Che diavolo è quell’essere?! -

 Esclamò il ragazzo frignando, spaventato da quella creatura.

\-Tranquillo. –

Rispose l’alleato.

\-È solo un Riter. -
\-E cosa sarebbe un Riter? -
\-Un Riter è uno di quei mostri di cui ti dicevo prima e ci sono quelli piccoli, come questo qui, ma anche quelli più grossi. In ordine sono Riter, DuoRiter, TriRiter e TettraRiter. Si dice anche che esistano anche dei PentaRiter ma non è chiaro ancora. \-
\-Capisco, in poche parole sono ordinati in base ai numeri greci; non è così difficile poi. -
\-Greco o non greco, fatto sta che dobbiamo ucciderlo per guadagnarci un po’ di soldi. -

Con questa frase, Kris si scagliò contro il Riter, il quale, ringhiandole contro, rispose all’assalto. I due si scontrarono e, con un taglio netto, la ragazza ne uscì vincitrice, dividendo a metà il corpo dell’animale. Il sangue fuoriusciva da esso, ma non sembrava normale, infatti era color verde muschio e pareva quasi come se stesse bollendo.

\-Non toccarlo Adrian! Il sangue di un Riter è velenoso: anche quello di uno di taglia piccola è in grado di mettere al tappeto un uomo adulto. Infatti ciò che è prezioso di questi animaletti è proprio questo. Prendendone un po’ e mettendolo in questa boccetta… -

Disse, prendendo una fiala dalla tasca

\-Lo possiamo vendere ad una farmacia per un bel po’ di soldi! -
\-Può essere usato per scopi medici? -
\-Si, ma solo se sei esperto: non penso che tu possa farci molto adesso. -

Intanto aveva già messo il sangue di Riter nella fialetta, chiudendola con un tappo e mettendosela in tasca di nuovo. 

\-Bene, ora che abbiamo fatto qui… -

Improvvisamente la terra sembrò tremare: gli alberi si muovevano a causa del terremoto e si sentivano dei grandi passi che facevano vibrare il cuore del nostro caro Adrian.