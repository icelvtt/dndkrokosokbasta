Una fila tra gli alberi cadde e rivelò un Riter, ma molto più grande del normale, alto su per giù 5 metri e largo 7. La sua sagoma era più simile a quella di un vero leone, essendo slanciata, ma l’aspetto generale era bene o male lo stesso, avendo anche il medesimo colorito marrone-grigiastro. 

“Dev’essere un TettraRiter o addirittura un Penta!”

Pensò Adrian, spaventato a morte da quella belva feroce. Kris, invece, era già in guardia e pronta ad affrontare l’avversario, tant’è che si scagliò a tutta velocità contro il mostro. Lo stava colpendo svariate volte con la sua lama, ma non bastava nemmeno a scalfirlo un minimo.

\-Adrian fa qualcosa! -

In quel momento non sapeva come reagire dinanzi a quell’essere immondo; così, per sbaglio, generò di nuovo quella sfera verde. Il mostro sembrava attirato da quell’oggetto mistico, così tanto da rimanere con lo sguardo incollato su di esso e seguirlo a tutta velocità.

Il ragazzo gridò e scappò via, facendosi seguire dalla sfera, senza spostare il suo campo visivo, portandosi dietro anche il mostro. Kris notò subito quello che stava succedendo.

\-Vai così! Portalo un po’ lontano, intanto io lo ammazzo! -
\-Credo di avere un piano! -

Rispose Adrian, mentre correva con tutta l’energia che aveva, attirando la bestia verso di sé.

\-Lo vedi quell’albero? -

Ne indicò uno abbastanza alto dietro il suo alleato.

\-Colpisci il mostro, appoggiati su di lui con le gambe, datti la spinta, torna contro l’albero e lanciati contro il Riter! -
\-Ma un essere umano non è in grado di farlo! -
\-La tua spada si, invece! -
\-Che cazzo significa? -

Il ragazzo non poté rispondere, troppo concentrato a scappare e a mantenere gli occhi serrati.

“La mia spada? Che c’entra mo?”

Pensava la ragazza, ma non capiva a cosa si riferisse il suo compagno, date le sue scarne indicazioni.

Nel mentre Adrian era arrivato ad un vicolo cieco, circondato ormai dagli alberi, con un colosso che gli stava dietro; ritrovandosi in quella che sembrava \-anzi, era \-una trappola mortale senza vie d’uscita. 

Gridò allora a pieni polmoni: 

“L’acqua, Kris, l’acqua!”

\-E potevi dirmelo da subito! -

Finalmente lei capì e scattò a tutta velocità contro il suo avversario da dietro. Con uno slancio poderoso, dandosi un aiuto facendo leva con la spada sul terreno, atterrò sulla pelle del Riter, per poi darsi una spinta al rovescio con le gambe mentre i suoi piedi scorrevano sulla folta pelliccia, facendo una capriola all’indietro e reindirizzarsi verso l’albero. Durante quella folle esecuzione, dalla sua arma fuoriuscì un getto d’acqua e, ruotando su se stessa di sbieco, generò un vortice con corrente opposta alla sua, deviando l’impatto col tronco, girandoci intorno per guadagnare quantità di moto. Infine, controllando il flusso d’acqua, riuscì a rilanciarsi con il doppio della velocità contro il mostro, mentre ruotava su di sé. Folate di vento, miste a getti idrici zampillavano da tutte le parti intorno a quello che sembrava un vero e proprio uragano blu. Era ormai a distanza zero dal nemico e mirando alla nuca, gli recise la testa di netto, triturandone e maciullandone la carne, facendo schizzare fiotti di sangue verdastro ovunque. Sembrava tutto finito, ma non si era resa conto che era ancora sospesa in aria a 4 metri d’altezza. Infatti stava precipitando verso il suolo di schiena, senza alcun appoggio o freno.

\-Merda! -
\-Ti prendo io! -

Il ragazzo si mise a correre verso Kris: stava anche per inciampare sui sassi che erano per terra, ma ormai non gli importava più di cadere, bensì solo di salvare quella vita: non poteva permettersi di restare da solo di nuovo. Saltò da terra e riuscì ad afferrare per un soffio la ragazza, purtroppo finendo in una posizione alquanto scomoda: il suo alleato gli stava schiacciando la schiena con il bacino. 

Un decente polverone si alzò da terra e con esso, anche Kris, ridacchiando dell’accaduto, come se niente fosse. 

\-Cosa ci sarebbe di tanto divertente? -

Chiese Adrian con quel filo di voce che gli restava, mentre provava a tastarsi le costole per controllare che fossero ancora integre (e stranamente lo erano).

\-Oh, niente. \-

Rispose Kris.

\-È solo che pensare che sono stata “salvata” da te, non so, mi fa ridere! Mi sembra proprio il colmo, ti giuro! -

Iniziò dunque a ridere e ci fu il silenzio attorno a lei; talmente tanto che se n’era accorta la ragazza stessa.

\-Che c’è Adrian? Su, dai, recuperiamo tutto questo sangue e torniamo a casa! -

Il ragazzo non rispose, ma si stava rialzando.

\-Oi Adrian! Non abbiamo tutto il giorno, ti ricordo! -

Ma lui non disse niente: si era ormai rimesso in sesto ed era rimasto fermo così com’era, a fissare il pavimento con lo sguardo, con la bocca semi aperta. Lei gli diede uno strattone per farlo rispondere, ma sembrava con la testa da un’altra parte, tanto che stava quasi per cadere a terra per la spinta, come se non avesse nemmeno tentato di rimanere in piedi.

\-Va bene, se non ti muovi tu, ti muovo io… -
\-Vai via. -

Kris tentennò, questa volta le aveva risposto con un tono di voce esente da ogni tipo di emozione: sembrava quasi senza vita.

\-Puoi ripetere? \-

Il suo tono non era amichevole, sembrava quasi quello di un docente quando sente il suo alunno rispondergli male. Quel senso di superiorità, quella saccenza, quella presunzione e quel desiderio di voler comandare tutti quanti Adrian l’aveva subita per troppo tempo e non ne poteva più, anche a costo di restare da solo. Il ragazzo non rispose nuovamente, bensì la guardò dritto negli occhi, con uno sguardo più pietoso e disperato che intimidatorio.

\-Vai via! -

Alcuni uccelli fuggirono via dato il volume al quale aveva pronunciato quelle parole.

\-Prima mi prendi con te perché dici che ti faccio schifo e perché non hai niente da fare, poi mi porti in un luogo dove mi hanno arrestato senza un apparente motivo, probabilmente per qualche contorto ideale politico, e infine mi fai fare tutta questa strada per combattere un orrido colosso peloso che per poco non ci uccideva entrambi. Ma più di tutte… -

Si avvicinò alla sua compagna, con un paio di lacrime che gli uscivano dagli occhi, ma questa volta sembrava davvero irritato, mentre le puntava il dito contro.

\-Ti ho salvata, mettendo prima la tua vita che la mia ed è questa la ricompensa che mi dai? Ti prendi gioco di me, eh? Deridendomi cosi? -

Kris provo a blaterare qualcosa, ma fu immediatamente interrotta da lui:

\-Chi cazzo ti credi di essere, bambina viziata? -

La ragazza non sapeva come rispondere: che cosa stava sentendo? Paura forse? Assolutamente no: probabilmente non sapeva effettivamente come comportarsi davanti ai piagnistei del ragazzo.

\-Senti non è colpa mia… -
\-Ah sì? Forse ti dovrei ricordare il motivo per il quale siamo qui. È perché volevo venirci io? Certo che no. Col cazzo! È perché tu mi ci hai costretto. Mi hai portato solo guai, solo guai, solo guai! Dal farmi finire in prigione al quasi costarmi la vita. Di vite ne abbiamo due e già ne abbiamo persa una, fortunatamente la prima non a causa tua. Vorrei evitare di buttare la seconda per una delle tue stronzate. -
\-Senti Adrian, io ti ho aiutato ad uscire dalla prigione e poi ti ho pure dato una casa, che vuoi di più? -
\-Ma che c’entra? Te l’ho mai chiesto? No! E poi cosa me ne faccio del tuo “aiuto” se poi mi tratti costantemente come uno zerbino? Ho meno problemi stando lontano da te che standoti vicino. -

Con queste parole, si girò rapidamente e se ne andò via correndo.

\-Adrian aspetta… -

Kris crollò a terra, probabilmente a causa del grande sforzo per effettuare l’azione turbolenta di prima, ma il ragazzo non ci fece caso, essendo concentrato sulle sue turbe, e continuò per la sua meta, sempre se ne aveva una.