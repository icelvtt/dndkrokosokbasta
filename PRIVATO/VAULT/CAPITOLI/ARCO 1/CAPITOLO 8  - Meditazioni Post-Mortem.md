Dopo pochi minuti era già decisamente esausto \-data la sua inabilità a fare pochi passi senza avere il fiatone \-e si fermò dinanzi ad un albero, per usarlo come appoggio per un po’ di tempo. 

\-Quella tizia mi ha davvero fatto esaurire, non ne posso più! -

Ansimava e si era accovacciato ai piedi della corteccia, con le spalle rivolte verso il duro legno e lo sguardo volto al terreno.

\-Cosa me ne faccio di una combinaguai? Certo, risolve i problemi che crea, ma a che prezzo? Io vorrei solo uscire da questo posto e tenerla in squadra mi sembra un’azione suicida. Che ne pensi mamma? -

Forse stava iniziando a delirare (cosa molto probabile conoscendolo), oppure davvero ci credeva, ciononostante, stava guardando quel cielo ricolmo di nuvole immerse nel ceruleo come se stesse osservando il candido volto di sua madre.

\-Mi davi sempre la risposta giusta nei momenti difficili: quando mi sentivo giù chiedevo a te come fare. Sarò anche un tipo razionale, ma mi affido sempre troppo a queste piccole cose… irrazionali. Che mi stia sbagliando? -

Ovviamente non ci fu nessuna risposta, ma sembrò che quel silenzio bastò come tale.

\-Come dici sempre, “chi tace acconsente”, ma dici anche che “raglio d’asino non sale al cielo”[1], quindi a cosa dovrei credere? -

Era palese che stesse delirando in quel momento.

\-Bah, basta proverbi; me ne dicevi sempre troppi. -

Si fermò.

\-Già, “dicevi”. -

Un lampo: ci troviamo in una città abbastanza popolata, dove madre e figlio passeggiano per strada, affiancati da numerose vetrine. Siamo adesso dalla prospettiva del bambino, che vede sua madre indicare insistentemente un negozio di giocattoli, con vari articoli in esposizione in vetrina. 

\-Dai, non ti piacciono Adrian? A me tantissimo!-

Il bambino fece un segno di dissenso, per poi tirare delicatamente la manica di sua madre verso il basso, indicando una libreria con fare allegro.

\-Ancora in biblioteca? Certo che ti piace proprio tanto leggere, eh? E pure tu hai solo 3 anni… -
\-Si dice “eppure”, mamma! -

Blaterò con una vocina irritante. La signora era piuttosto imbarazzata dalla correzione repentina da parte del figlio, ma più che adirarsi, iniziò a ridere. Quel modo di ridere ricordava vagamente ad Adrian quello di Kris – nonostante quest’ultimo fosse meno genuino – la quale ora aveva lasciato sola chissà dove nella foresta. Ma presto quel pensiero sparì e un’altra scena gli si piazzò in testa.

Questa volta siamo in un edificio, una scuola per l’esattezza: un bambino minuto, dai capelli scuri, con gli occhiali, sta sfogliando un libro intitolato “La Fenomenologia dello Spirito” con la destra, mentre con l’altra mano sta risolvendo degli integrali. D’un tratto si avvicinò un gruppo di altri bambini, con un pallone in mano, e uno di loro esclamò: 

“Ehi Adrian! Vuoi fare una partita con noi? Non vieni mai.”

\-Cosa ti fa pensare che verrò questa volta, Marco? Come puoi vedere sono impegnato. -
\-Ma stai facendo cose che dobbiamo fare tra 10 anni, siamo in prima elementare! –

Rispose l’altro.

\-Ciò non toglie che lo studio fa sempre bene; tenetelo bene a mente, tutti voi! Quando uscirò da questa scuola diventerò un professore universitari, avrò una vita agiata e potrò ampliare sempre di più la mia conoscenza. Tutto grazie al lavoro sodo che ho fatto in questi anni: di certo questo non andrà sprecato così tanto facilmente! -

E intanto, lui, in quel momento, era lì, in una sorta di gioco malsano, che forse potremmo definire un purgatorio in stile fantasy. Il suo vero corpo, intanto, si era già decomposto, consumato dal caldo soffocante del sottosuolo e divorato dai viscidi vermi che vi albergano all’interno. Tutte le sue ambizioni, sogni e desideri erano andati in frantumi, svaniti per sempre. Tutto per colpa di un proiettile vagante, senza che lui avesse commesso alcunché e senza la minima possibilità di poter prevenire quell’evento fatale. Forse questa, da un lato, era una rassicurazione, ma, d’altro canto, significava anche che lui non aveva alcun controllo sulla sua vita. Era questa a decidere per lui, non il contrario: orbitava isolato in balia del caos, come un elettrone solitario e delocalizzato, errante nel vuoto, sbalzato con veemenza da forze alterne, attrattive e repulsive, alla disperata ricerca del suo nucleo di appartenenza. Soltanto ora stava iniziando a comprendere la singolare e angosciante condizione che è l’esistenza. Ma cosa avrebbe dovuto fare? Impazzire (già lo stava facendo)? Darsi in preda al panico (si era già dato da fare prima)? Non riusciva a trovare soluzioni e non c’era cosa che odiava di più al mondo che porsi domande senza avere risposte.

Arrivò, infine, un terzo lampo: questa volta, però, il ragazzo era abbastanza grande. Stava con un adulto al suo fianco, mentre faceva una ricerca al pc.

\-Oi Adrian, qualche novità riguardo l’esame? –

Si girò verso l’uomo, guardandolo confuso.

\-Possibile che non ti ricordi mai niente, papà? Te l’avrò detto almeno 5 volte oggi. -
\-Non è colpa mia se non ho una memoria come la tua! –

Rispose ridacchiando il padre 

\-Ha senso. Piuttosto, come sta andando con il libro? Sei a buon punto? -
\-Ah sì, quello… -

Si grattò la nuca, forse dall’imbarazzo.

\-Va... Diciamo che va e basta. -
\-Blocco dello scrittore? -
\-Sei troppo sveglio per la tua età… -

Si fermò subito dopo averlo detto.

\-L’ho detto ad alta voce? \-
\-Lo hai fatto. -

Rispose Adrian, aggiungendo anche che non era assolutamente troppo sveglio per i suoi 16 anni. 

\-Quindi il “Paradiso Violaceo” si è fermato? -
\-Ma certo che no! \-

Ribadì il padre 

\-Gli Utino non si arrendono per niente, in nessun caso! -
\-Se così fosse per davvero, tuo padre non si sarebbe arreso alla vita. -

Di nuovo il silenzio; le parole del ragazzo avevano impattato non poco suo padre, il quale era rimasto con lo sguardo fossilizzato verso il vuoto.

\-Fa niente, ti lascio da solo: credo mi sia tornata la voglia di scrivere. -
\-Ciao papà. -

Rispose, senza aver badato troppo all’accaduto, per poi reimmergersi nella sua ricerca, mentre l’altro era già sparito dal suo campo visivo. 

Il ricordo si concluse e il ragazzo era di nuovo tornato nella sua tanta amata realtà.

\-Scusate tanto; mamma e papà, se non sono riuscito a realizzare i miei sogni, scusate se non sono riuscito a finire gli studi! Io non voglio aver perso tutto, non posso aver perso tutto! Non è manco un giorno che sono in questo mondo infernale e già non ce la faccio più! Voglio solo tornare a casa, davvero, vorrei solo poter tornare indietro nel tempo e non uscire di casa stamattina. Perché non può restare tutto com’era prima? Qui sembrano tutti dei pazzi! Mi trattano come uno schifo, come se non contassi niente, e vengo buttato di qua e di là, senza manco un briciolo di rispetto! Si, certo, anche lassù la compagnia non era delle migliori, ma almeno non arrivava a tanto. Ma che cosa ho fatto io per meritarmi tutto questo? Ma, cazzo, proprio a me dovevano sparare in testa? E adesso, poi, anche se dò una mano, non mi viene mai restituita, anzi, ci sputano sopra: “do ut des”, eppure io dò ma non ricevo un bel niente! E, dio, quanto mi fa incazzare quella! Manco un’ora e già volevo scappare il più lontano possibile da lei: non la sopporto, la detesto, la odio, la odio con tutto me stesso! A questo punto davvero meglio soli che mal accompagnati; meglio morire da soli, che continuare a vivere questa vita d’inferno! Come se poi questa fosse una vita, o un inferno: è un limbo, uno stupido limbo da cui voglio solo uscirmene al più presto! “Impegnati, allora!” mi direste, ma l’impresa qui è al limite dell’assurdo: come diamine dovrei raggiungere il centro di questo mondo totalmente sconosciuto, senza manco una guida? Sempre a patto che quella non mi abbia detto un’altra delle sue stronzate per tenermi buono: forse tutta questa fatica è comunque inutile e mi trovo davvero già negli inferi. Considerata la mia situazione attuale avrebbe anche più senso. A questo punto meglio l'inferno: almeno in quel caso me ne dovrei solo fare una ragione. Qui invece tutto ciò che potrebbe andare male va peggio del peggiore dei casi, ma, intanto, hai l'illusione che la situazione possa migliorare! –

Stava continuando a lanciare parole al vento, mantenendo un’espressione più infastidita che disperata: sembrava davvero come se in quel momento si stesse sfogando con qualcuno di qualche scaramuccia avvenuta recentemente. Certo, detestava la situazione in cui si trovava, ma non pareva adorare con la stessa intensità quella precedente, o, almeno, non abbastanza da versare qualche lacrima per la mancanza di quest’ultima. In effetti, le sue parole non sembravano corrispondere pienamente al suo atteggiamento: lamentava un supplizio infernale ma ne parlava come se avesse avuto un brutto voto a scuola, come se non fosse la fine del mondo; anche se, di fatto, il suo mondo era già bello che terminato. Forse non aveva ancora realizzato appieno cos’era successo in quelle ore: forse sarà stato lo stressante moto continuo che lo ha accompagnato fino a quel momento ad offuscargli la mente, ma, intanto, l’aveva completamente ignorato e se n’era accorto anche lui stesso. Ad un certo punto, però, si sentii un fruscio proveniente da un cespuglio dietro Adrian, il quale si spaventò, per poi alzarsi ed allontanarsi.

\-Chi c’è? -

Disse con voce languida e flebile, mentre dall’erba usciva fuori un essere che sembrava un piccolo topo con due zanne smussate che gli sporgevano dalla bocca ed una piccola peluria più folta sulla nuca.

\-Awww, come sei carino!-

Esclamò Adrian, tranquillizzandosi per l’aspetto della creatura. 

\-Però è bene stare attenti: le cose di questo mondo mi sorprendono sempre di più. -

Continuò il ragazzo ad alta voce, continuando a rimuovere le lacrime dalla faccia, restando sempre ad una distanza di sicurezza dal roditore.

Ci fu un secondo fruscio, questa volta però dal lato opposto dal quale proveniva quello precedente. Lui si girò di scatto verso quella direzione, ma non vide niente, così tornò a guardare l’animaletto di prima, ma era sparito. Abbassò lo sguardo e lo vide ai suoi piedi, che si era accollato alla sua gamba.

\-Oh, ehm, puoi lasciarmi gentilmente?-

Ovviamente la creatura non lo fece, anzi, giustamente gli morse la caviglia.

\-Ahi! -

Esclamò il ragazzo, anche se non aveva fatto troppo male. Dunque se lo scrollò di dosso, ma dopo qualche secondo anche lui si accasciò a terra: gli mancavano le forze e aveva iniziato a fargli fatica respirare. Si guardò poi la caviglia e notò che vi era una piccola ferita, ma con dei tratti di colore verde. Dedusse che quel roditore non era altro che un Riter, solamente più piccolo. Dunque aveva iniettato il veleno dal suo sangue a quello di Adrian, avvelenandolo e iniziò a ricordarsi le parole di Kris sulla letalità di quel siero. 

\-Questa non ci voleva. \-

Disse, anche se non gli restava molto fiato: il veleno stava iniziando a fare effetto e lo aveva già in parte debilitato. Come se non bastasse, stavano arrivando anche altri Riter, un po’ di varie taglie. Sembrava tutto finito: riuscirà Adrian a sopravvivere? Speriamo di no \-sinceramente \-ma, se malauguratamente dovesse riuscirci, in quale modo potrebbe salvarsi?

  

  

  

  

  

  

  

  

  

  

  

  

  

  

_[1]: Significa che “__Chi è intelligente non dà ascolto alle chiacchiere delle persone sciocche. Solo gli altri stolti danno ascolto a tali stupidaggini.”_

  

_[2]: Chiamato così dai suoi familiari._