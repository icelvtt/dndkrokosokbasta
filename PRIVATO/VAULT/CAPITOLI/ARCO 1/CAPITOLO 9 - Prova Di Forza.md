Per un attimo, il tempo sembrò fermarsi: tutti gli animali si erano bloccati e Adrian se n’era reso conto. La temperatura sembrava che si stesse alzando e non di poco. Il ragazzo stava iniziando a sudare, sempre più forte, sempre più forte, finché non vide una fiamma nel cielo. Sembrava quasi una luce divina, che non smetteva di brillare, ma che stava precipitando proprio sul campo di battaglia e non faceva che diventare sempre più intensa. Più si avvicinava, più il calore aumentava: l’acqua nelle mani di Adrian era evaporata a tal punto da fargli raggrinzire i palmi e il sudore si era dissolto completamente nel nulla. La cometa arrivò a toccare terra e, in quell’istante, si alzò un alto polverone ed una folata di vento intenso spazzò via alcuni alberi nelle vicinanze. L’aria era diventata così torrida che sembrava che si stesse fendendo su se stessa, distorcendo la visuale e tutta l’atmosfera sembrava aver mutato colore verso tonalità più calde. Gli occhi di Adrian ormai stavano quasi bruciando solo alla vista di quella _cosa_. Una volta levatasi la polvere, questa rivelò al suo centro un uomo, probabilmente tra i 20-30 anni, dai folti e lunghi capelli rossastri e apparentemente molto abbronzato, con un giubbotto nero con una pelliccia arancione, ma smanicato; con un mantello nero che gli usciva dai pantaloni, come una veste, con una cinta di tessuto arancione e con un paio di guanti neri dalle punte delle dita dello stesso colore. 

\-Chi sei? -

Chiese il ragazzo, con la poca voce che gli restava. Avrebbe voluto gridare, ma non riusciva. Era ormai attonito davanti alla vista di quello che non poteva essere che un dio. Egli però non rispose, ma con un solo respiro profondo, il colore delle punte dei guanti divenne più tendente al rosso e dalle sue narici emanò una grandissima quantità di calore attorno a sé, facendo liquefare in un istante le carni di ogni essere vivente nel raggio circostante, lasciandone solo le ossa, eccetto se stesso e Adrian. In seguito si girò verso il ragazzo, rivelando degli occhi dalle iridi roventi come un braciere ardente e la pupilla lucente come il Sole, per poi svanire in un lampo di luce, lasciando una coltre di fumo ed un soffio di vento incandescente che si disperdeva partendo dal luogo in cui si trovava, portandosi con sé ciò che rimaneva dei vari Riter. Il ragazzo sembrava anche essere guarito dal veleno, tant’è che riuscì ad alzarsi senza troppi problemi, ma l’immagine di quel volto cinereo non si scostava dalla sua mente, come se gli fosse stata marchiata a caldo negli occhi. A stento riusciva a credere a ciò che aveva visto: un uomo aveva appena disintegrato senza nemmeno un minimo d’impegno un’enorme quantità di mostri. Se lui per sconfiggerne uno ci stava rimettendo la sua seconda vita, figuriamoci a combattere contro quello sciame. Era ancora scosso dall’accaduto, ma visto che si sentiva meglio, si rialzò lo stesso. Allora dei pensieri gli balenarono in testa: chi era quell’uomo? Ma era davvero un uomo, o forse era realmente una divinità scesa in terra per chissà quale motivo? Come aveva fatto a guarire istantaneamente? E poi, Kris: stava bene? Forse i mostri erano arrivati anche da lei, ma lui non poteva saperlo. Stava per voltarsi per andare nel luogo dove aveva lasciato la ragazza, ma non appena si girò, sbattè contro qualcosa. O meglio, qualcuno: infatti quel “qualcuno” era proprio la persona che stava cercando. 

\-Ahia! Ma che succede? -

Chiese Adrian, ancora un po’ stordito dalla botta.

\-Semmai lo chiedo io a te! Ho sentito che gridavi come un poppante e così sono venuta! -

Rispose lei, quasi come per rimproverarlo.

\-Un momento. -

 disse lui, rimettendosi in sesto

\-Io non stavo gridando. E poi, tu saresti venuta da me per salvarmi? -
\-Si! Cioè No! Non vado mica a salvare un tipo come te!  -

Adrian la guardò male, ricordandole ciò che era successo poco prima.

\-Oh, giusto, scusa Adrian, cioè non mi scuso affatto! Ma che vuoi? -

Il ragazzo continuava a fissarla indifferente, senza nemmeno dare peso alle parole che proferivano dalla sua bocca.

\-Ma almeno mi stai ascoltando? -
\-Avanti andiamo, evitiamo di fare storie in mezzo alla foresta o attireremmo ancora più animali. -
\-Ma, EHI! -

Gli gridò contro, per poi correre verso di lui, che ormai stava già tornando verso casa di Kris.

\-Almeno mi vuoi dire cosa ti è successo per farti gridare in quel modo? Sembrava che ti avessero castrato a freddo. -
\-Grazie per avermi fatto passare per la testa un’immagine tanto orrenda, ma ti ripeto, non ho gridato. E comunque, ho assistito ad una cometa umanoide, non so nemmeno se definirlo umano. -
\-Una cometa umanoide? -
\-Si: ero andato sotto un albero per riposarmi, quando un branco di Riter mi ha aggredito. Ce n’erano di grandissimi, come quello che abbiamo incontrato prima. Probabilmente saranno stati TettraRiter o addirittura PentaRiter… -
\-Hai detto che erano grandi quanto quello che avevamo incontrato ? -
\-Corretto. -
\-Allora erano solamente dei TriRiter. -
\-TriRiter?! Mi stai dicendo che stavamo rischiando la nostra vita per un Riter di taglia media?! -
\-Esattamente, coglione! -

Rispose lei, sempre con quel falso sorriso stampato.

\-Ugh, lasciamo perdere -

Continuò il ragazzo, nonostante fosse leggermente abbattuto per la rivelazione.

\-In poche parole ci stavo per lasciare le penne una seconda volta, quando dal cielo arrivò una figura ricoperta dalle fiamme, che con un solo respiro, aveva ucciso tutte le belve attorno a me. -
\-Un tizio che usa l’elemento fuoco? Puoi dirmi com’era fatto? -
\-Capelli sul rosso e aveva un giubbotto felpato, ma senza maniche. -
\-Oh no. \-

Disse Kris, sembrando leggermente preoccupata.

\-Che succede? -
\-Credo tu abbia fatto conoscenza con il caro Kaios, quel bastardo. -
\-Perchè sarebbe un bastardo? -
\-Beh, per prima cosa, viene anche lui qui a raccogliere sangue di Riter. Probabilmente avrà sentito le tue grida e sarà accorso a prendersi il bottino. -
\-Ma ti dico che non ho gridato! -
\-Allora ti avrà pedinato dall’inizio. -
\-”Ci avrà pedinato” semmai: eravamo insieme, non ti ricordi? Come abbiamo fatto a non accorgercene? Posso capire io, ma come mai nemmeno tu hai avvertito la sua presenza? -
\-Mi fa male ammetterlo, ma quel tizio  è davvero bravo a mimetizzarsi e poi è molto forte. Questo ci porta al secondo motivo del perché lui è un bastardo. Infatti è il re della regione di Lacemonia, dove c’è il vulcano Eurotia. Si dice che tutti quelli del posto abitino lì e che sia accessibile solo a quelli che riescono ad attraversare il muro di lava all’ingresso -
\-Sono in grado di attraversare la lava di un vulcano? -
\-Proprio così. Non sono affatto avversari da sottovalutare. -
\-In effetti hai ragione: appena l’ho visto ho avvertito che c’era qualcosa di diverso in lui, mi incuteva timore solo a vederlo. Però devi ammettere che mi ha salvato, quindi non è cattivo, no? -
\-Ucciderti sarebbe stata una perdita di tempo: a lui interessa il bottino per rafforzare il suo paese, non ammazzare gente a caso. -

Adrian deglutì, leggermente spaventato dall’idea di poter rincontrare quel tizio, magari in altre circostanze. Intanto, mentre chiacchieravano, erano già rincasati. Avevano posato il loro bottino sul pavimento del soggiorno: vi erano circa una cinquantina di fialette di sangue. Kris spiegò che aveva prelevato quel sangue da circa 30 Riter mentre andava alla ricerca del suo compagno.

\-Ma com’è possibile? Hai avuto tutto quel tempo? -
\-Certo. In tre ore del tempo lo trovi. -
\-Tre ore?! -

“Sono stato davvero tre ore intere a fare flashback?” pensò il ragazzo, mentre si sedeva sul divano, leggermente confuso.

\-Allora io vado a vendere le fialette! \-

Disse la ragazza

\-A dopo! -

Adrian si alzò dal divano, per poi andare velocemente da lei, fermandola con una mano sulla spalla, dicendo: “Aspetta, portami con te.”

\-Non pensavo che ti divertisse così tanto fare lo schiavetto! -

Rispose Kris, ridacchiando.

\-Tranquilla, non servirà usare quei metodi “poco ortodossi”, mi basta e avanza il mantello per mantenere la copertura. -
\-Ricorda allora che se ci scoprono la colpa sarà tua, eh! -
\-Non ci scopriranno, fidati di me; per una volta. -
\-E va bene, tieni! -

Gli lanciò il mantello e lui lo afferrò al volo, quasi facendolo scivolare dalle sue mani. Poi se lo mise addosso, coprendosi ed uscì insieme alla ragazza. Dopo una ventina di minuti, arrivarono davanti ad una farmacia. A quel punto il ragazzo tirò Kris per un braccio, sussurrandole una cosa all’orecchio: “Chiedi prima il prezzo di una fialetta, poi quello totale. Dopo lanciami un’occhiata e ti risponderò se va bene come trattativa.” Lei era un po’ confusa, ma accettò. Così entrarono dentro e arrivarono al bancone.

\-Quando mi dai per questa? -

Chiese Kris, mettendo sul bancone una fialetta.

\-Sono 20 Etheri. -
\-E queste? -

Chiese ancora, questa volta però, mettendo l’intero sacco sul tavolo.

\-Fanno 600 Etheri. -

In quel momento la ragazza si girò rapidamente verso il suo alleato, il quale mise il pollice destro in giù, facendo capire che doveva rifiutare l’offerta. Dunque lei tornò a guardare il tizio della farmacia, per poi rispondergli: “Non basta, minimo 900.”

\-Signorina, mi sta chiedendo un prezzo troppo alto: parliamo del 50% in più. -
\-O tutto o niente. -
\-700. -
\-800 e chiudiamo qui. -
\-Tsk! \-

L’uomo andò alla cassa, prelevando i soldi richiesti, per poi sbatterli sul tavolo. 

\-Tutti tuoi. -
\-Grazie e arrivederci! -

Salutò il signore con la mano, per poi prendersi i soldi e rincasare.

\-Come facevi a sapere che era troppo poco? -

Domandò la ragazza.

\-Ti aveva chiesto 20 solo per un pezzo, quindi per 50 doveva dartene minimo 1000. Solo così si poteva negoziare. -
\-In pratica hai contato. -
\-Senti, meglio 800 che 600 Etheri, no? -
\-Stai zitto; e io che mi fidavo pure per una volta. -
\-Meglio che non rispondo. -