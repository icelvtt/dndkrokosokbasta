
Con una decisione pressoché unanime, in seguito agli eventi della [[Noumachia]], si è optato per dividere il calendario in Ante-Nous (A.N.) e Post-Nous (P.N.), distinguendo una precedente "**Teloera**" e un'attuale "**Tecnoera**".

La prima è contrassegnata da un forte senso di "scopo": il principio morale del "giusto" era ubiquitario ed era la priorità assoluta di tutti gli abitanti di [[KROKOS/LUOGHI/Iona/Iona]]. 

La seconda, invece, è caratterizzata dal concetto dell'"utilizzo": il fine dell'uomo non è più il perseguimento del valore morale, bensì il guadagno collettivo del genere umano che si può trarre da una determinata azione.

Da un mondo dominato da dei fautori di leggi inviolabili, dunque, si è passati ad una legislazione fluida e libera dalle catene della moralità. Non vi è stato, ovviamente, un consenso universale a questo così drastico cambio di mentalità: tutt'ora aleggia un forte sentimento nostalgico verso "L'Epoca del Giusto", così idealizzata dalle correnti più conservatrici, ma non basta certo una vaga sensazione di sconforto per riportare in auge il trionfo della teoria sulla prassi.

